<!DOCTYPE html><html lang="no"><head><title>Forskrift for gjennomføring av råvareprisutjevning for industrielt bearbeidede jordbruksvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1986-06-11-1276</dd><dt class="dokid">DokumentID</dt><dd class="dokid">LTI/forskrift/1986-06-11-1276</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 13</dd><dt class="dateInForce">I kraft fra</dt><dd class="dateInForce">1986-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-05-31-20</li></ul></dd><dt class="dateOfPublication">Kunngjort</dt><dd class="dateOfPublication">1986-07-04</dd><dt class="title">Tittel</dt><dd class="title">Forskrift for gjennomføring av råvareprisutjevning for industrielt bearbeidede jordbruksvarer.</dd><dt class="refid">RefID</dt><dd class="refid">forskrift/1986-06-11-1276</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for gjennomføring av råvareprisutjevning for industrielt bearbeidede jordbruksvarer.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-06-11-1276" id="dokument"><h1>Forskrift for gjennomføring av råvareprisutjevning for industrielt bearbeidede jordbruksvarer.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 11. juni 1986 med hjemmel i lov av 31. mai 1974 nr. 20, og senere endring ved kgl.res. av 20. desember 1985.</article><article class="legalArticle" data-lovdata-URL="LTI/forskrift/1986-06-11-1276/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med råvareprisutjevning for industrielt bearbeidede jordbruksvarer (heretter ferdigvarer) forstås innbetaling av avgifter eller utbetaling av tilskudd i den hensikt å utjevne forskjeller i råvarekostnadene mellom norske og utenlandske ferdigvarer.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Råvareprisutjevningen kan skje i form av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Variable importavgifter og eksportrestitusjon. Importerte ferdigvarer pålegges en variabel avgift.</article><article class="legalP" data-absoluteaddress="/paragraf/1/ledd/2/punkt/1/ledd/2/" id="paragraf-1-ledd-2-punkt-1-ledd-2">Ved eksport av ferdigvarer, utbetales et beløp beregnet etter samme prinsipp som den variable importavgiften.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">prisnedskriving.</article><article class="legalP" data-absoluteaddress="/paragraf/1/ledd/2/punkt/2/ledd/2/" id="paragraf-1-ledd-2-punkt-2-ledd-2">Prisene på innenlandske jordbruksråvarer som nyttes til fremstilling av ferdigvarer, skrives ned til verdensmarkedets prisnivå.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">Prisnedskriving sammen med intern utjevningsavgift.</article><article class="legalP" data-absoluteaddress="/paragraf/1/ledd/2/punkt/3/ledd/2/" id="paragraf-1-ledd-2-punkt-3-ledd-2">Det gis prisnedskriving i kombinasjon med avgift på innenlandsk omsetning av norskprodusert og importert ferdigvare.</article></article></li></ul></article></article><article class="legalArticle" data-lovdata-URL="LTI/forskrift/1986-06-11-1276/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det kunngjøres særskilt hvilke ferdigvarer som skal omfattes av de ulike formene for råvareprisutjevning, nevnt i § 1 a, b og c.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan pålegges variabel importavgift på en ferdigvare uten at det gis restitusjon for den samme ferdigvaren. Ferdigvarer som eksporteres, skal ikke svare for intern utjevningsavgift.</article></article><article class="legalArticle" data-lovdata-URL="LTI/forskrift/1986-06-11-1276/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Satsene for avgift og tilskudd nevnt i § 1, skal normalt beregnes på grunnlag av differansen mellom verdensmarkedsprisen og markedsprisen i Norge for det kvantum, eller de kvanta jordbruksråvare(r) som inngår i ferdigvaren.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Satsene skal forhåndsfastsettes av Landbruksdepartementet for hvert kvartal på grunnlag av råvarepriser i det foregående kvartal.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Med foregående kvartal forstås de to nest siste måneder, samt ti første dager av siste måned. Med mindre særlige forhold tilsier noe annet, skal prisene beregnes som gjennomsnitt for vedkommende vare. Dersom det inntrer vesentlige endringer i prisene for jordbruksråvarer på verdensmarkedet, eller på det norske market i løpet av et kvartal, kan satsene endres tilsvarende.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Satsene for avgiftene skal beregnes på grunnlag av standardresepter. Dersom dette ikke er mulig blir de beregnet etter deklarasjon av ferdigvarens råvareinnhold. Det kan søkes om redusert avgift i de tilfelle hvor råvaresammensetningen avviker vesentlig fra standartresepten. Prisnedskriving og eksportrestitusjon skal beregnes så langt som.mulig ut fra det faktiske råvareinnhold. Dersom råvarepriskompensasjonen skal dekke en gruppe ferdigvarer, kan satsene fastsettes ved skjønn uten detaljerte pris- og mengdeberegninger.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Dersom hensynet til finansieringen gjør det nødvendig, kan de satsene som er nevnt i første ledd, reduseres. En slik reduksjon av satsene bør kunngjøres med minst 3 måneders varsel.</article></article><article class="legalArticle" data-lovdata-URL="LTI/forskrift/1986-06-11-1276/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Med verdensmarkedspris for en jordbruksråvare forstås den av Det Europeiske Økonomiske Fellesskap noterte cif-pris dersom denne kan betraktes som representativ. Dersom en slik pris ikke foreligger, eller den ikke kan anses som representativ, skal det anvendes andre referanser, f.eks. innhentede representative tilbud.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Med markedspris i Norge forstås den pris som oppnås for betydelig salg til industriell videreforedling.</article></article><article class="legalArticle" data-lovdata-URL="LTI/forskrift/1986-06-11-1276/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Jordbruksråvarer som omfattes av råvareprisutjevningen. er følgende: – Melk og melkeprodukter<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Egg og eggprodukter</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Poteter og potetprodukter</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Korn og melvarer</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Fett annet enn smør</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">Stivelse og stivelses produkter</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/6/" id="paragraf-5-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/6/ledd/1/" id="paragraf-5-ledd-1-punkt-6-ledd-1">Kjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/7/" id="paragraf-5-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/7/ledd/1/" id="paragraf-5-ledd-1-punkt-7-ledd-1">Sukker og stivelsessukker</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/8/" id="paragraf-5-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/8/ledd/1/" id="paragraf-5-ledd-1-punkt-8-ledd-1">Frukt og bær</article></article></li></ul></article></article><article class="legalArticle" data-lovdata-URL="LTI/forskrift/1986-06-11-1276/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Variable importavgifter og interne utjevningsavgifter betales til tollvesenet ved innførselen etter de samme regler og under de samme vilkår som gjelder for toll, men med renteberegning som fastsatt i § 8 i disse forskrifter.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Interne utjevningsavgifter på norskproduserte ferdigvarer betales til Landbruksdepartementet.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Tilskudd i form av prisnedskriving og/eller restitusjon utbetales av Handelsdepartementet etter søknad.</article></article><article class="legalArticle" data-lovdata-URL="LTI/forskrift/1986-06-11-1276/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tollvesenet kan nekte tollekspedisjon av en vare inntil pliktige opplysninger eller oppgaver som er nødvendige for oppkreving av avgiftene er avgitt.</article></article><article class="legalArticle" data-lovdata-URL="LTI/forskrift/1986-06-11-1276/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For avgifter som ikke er betalt ved forfall, betales renter med 1 1/2% pr. måned eller del av en måned. Minstebeløp som grunnlag for beregning av renter er kr. 200,-. Rentebeløpet avrundes nedover til nærmeste kr. 100,-. Rentebeløp under kr. 50,- oppkreves ikke.</article></article><article class="legalArticle" data-lovdata-URL="LTI/forskrift/1986-06-11-1276/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Avgiftspliktige og søkere av tilskudd, plikter å gi alle nødvendige opplysninger som kreves av Landbruksdepartementet- og plikter å innrette seg etter de bestemmelser departementet fastlegger.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Søknader, erklæringer og attester som gjelder tilskudd, deklarasjon av ferdigvarer og dokumenter til hjelp for kontroll, skal være undertegnet av en ansvarlig for bedriften, og sendes til Kontoret for råvareprisutjevning.</article></article><article class="legalArticle" data-lovdata-URL="LTI/forskrift/1986-06-11-1276/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Varer kan fritas for særavgift dersom de innføres tollfritt i henhold til tolltariffens innledende bestemmelser:</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">§ 11 pkt. 4, 6, 8, 9, 10, 24, 26, § 14 pkt. 4, § 20, § 21, § 24</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Dispensasjon for fritak av avgift kan også gis ved særlige forhold, som for de varer som går under momsforskriftene nr. 12, § 5 pkt- 1, 2.</article></article><article class="legalArticle" data-lovdata-URL="LTI/forskrift/1986-06-11-1276/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Landbruksdepartementet kan dispensere fra disse forskrifter når særlige grunner foreligger. Dispensasjonen kan ikke gå ut over formålet med råvarepriskompensasjonsordningen.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Departementet oppnevner de råd og utvalg som man finner nødvendig å knytte til ordningen med råvareprisutjevning og gir de utfyllende bestemmelser som er nødvendig.</article></article><article class="legalArticle" data-lovdata-URL="LTI/forskrift/1986-06-11-1276/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Den myndighet og de oppgaver som etter denne forskrifts §§ 3, 6 og 9 er lagt til Landbruksdepartementet, delegeres til Kontoret for råvareprisutjevning i Statens Kornforretning.</article></article><article class="legalArticle" data-lovdata-URL="LTI/forskrift/1986-06-11-1276/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Et vedtak fattet med hjemmel i denne forskrift, kan påklages til Landbruksdepartementet etter forvaltningslovens regler.</article></article><article class="legalArticle" data-lovdata-URL="LTI/forskrift/1986-06-11-1276/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Denne forskrift trer i kraft 1. juli 1986.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Fra samme dato oppheves forskrift av 10. januar 1975 om gjennomføring av råvarekompensasjon i form av prisnedskriving, forskrift av 10. januar 1975 for fastsettelse av satsene for importavgift og råvareprisutjevning ved eksport samt forskrift av 8. april 1976 om importavgift og eksportrestitusjon.</article></article></main></body></html>