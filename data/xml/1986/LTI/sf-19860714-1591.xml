<!DOCTYPE html><html lang="no"><head><title>Midlertidig forskrift om begrunnelse og klage ved eiendomsmeglereksamen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-1986-07-14-1591</dd><dt class="dokid">DokumentID</dt><dd class="dokid">LTI/forskrift/1986-07-14-1591</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-09-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1938-06-24-13/§4</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Midlertidig forskrift om begrunnelse og klage ved eiendomsmeglereksamen.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 14. juli 1986 med hjemmel i lov om eiendomsmegling av 24. juni 1938 § 4 første ledd f.</dd><dt class="refid">RefID</dt><dd class="refid">forskrift/1986-07-14-1591</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om begrunnelse og klage ved eiendomsmeglereksamen.<ul class="tocSubUl"><li>§ 1. (begrunnelse av sensurvedtaket)</li><li>§ 2. (klage over innholdet av sensurvedtak)</li><li>§ 3. (om oppnevnelse av klagenemnd og fullmakt til å gi nærmere regler)</li><li>§ 4. (behandling i klagenemnda)</li><li>§ 5. (klage over saksbehandling)</li><li>§ 6. (fullmakt – forhold til andre bestemmelser)</li><li>§ 7. (ikrafttredelse, opphevelse av tidligere forskrift)</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-14-1591" id="dokument"><h1>Midlertidig forskrift om begrunnelse og klage ved eiendomsmeglereksamen.</h1><article class="legalArticle" data-lovdata-URL="LTI/forskrift/1986-07-14-1591/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(begrunnelse av sensurvedtaket)</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kandidat til eiendomsmeglereksamen har etter at sensur er falt, rett til å få en redegjørelse for sensurvedtaket av egne eksamensprestasjoner. Redegjørelsen gis av en av sensorene. Sensor avgjør selv på hvilken måte redegjørelsen skal gis den enkelte kandidat.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Er det gitt skriftlige retningslinjer for bedømmelsen (sensorveiledning) skal disse være tilgjengelige for kandidaten etter at sensuren er falt.</article></article><article class="legalArticle" data-lovdata-URL="LTI/forskrift/1986-07-14-1591/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(klage over innholdet av sensurvedtak)</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Klage over innholdet av sensurvedtak må fremsettes skriftlig, og må være begrunnet. Klagen må være mottatt av Norges Eiendomsmeglerhøy-skole senest 3 – tre – uker etter at eksamensresultatet er offentliggjort.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Finnes klagen å være berettiget, endrer eksamenskommisjonen vedtaket. I motsatt fall gis klageren en skriftlig begrunnelse for sensuren, og en frist på 3 – tre – uker til å meddele om klagen opprettholdes.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Opprettholdes klagen, skal den behandles av en særskilt klagenemnd.</article></article><article class="legalArticle" data-lovdata-URL="LTI/forskrift/1986-07-14-1591/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(om oppnevnelse av klagenemnd og fullmakt til å gi nærmere regler)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Klagenemnd oppnevnes av Norges Eiendomsmeglerhøyskoles styre, og skal bestå av 3 medlemmer og 3 varamedlemmer med de samme kvalifikasjoner som gjelder for medlemmer av eksamenskommisjonene. Leder av kommisjonen oppnevnes særskilt.</article></article><article class="legalArticle" data-lovdata-URL="LTI/forskrift/1986-07-14-1591/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(behandling i klagenemnda)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Klagenemnda vurderer sensorvedtak og begrunnelsen for det. Finner nemnda et påtakelig misforhold mellom eksamensprestasjonen og eksamensresultatet, fastsetter den ny karakter. Påtakelig misforhold foreligger når nemnda finner at den opprinnelig fastsatte karakter må endres med minst 5/10 etter gjeldende karakterskala. Endringer kan skje såvel til gunst som ugunst for kandidaten.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Til støtte for sin vurdering skal nemnda benytte seg av et representativt antall besvarelser som ikke er påklaget.</article></article><article class="legalArticle" data-lovdata-URL="LTI/forskrift/1986-07-14-1591/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(klage over saksbehandling)</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Klage over formelle feil ved eksamen eller eksamenssensur behandles av styret ved Norges Eiendomsmeglerhøyskole, eller det organ som dette gir fullmakt.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Finner klageorganet feil som kan ha betydning for utfallet, opphever det sensurvedtaket og bestemmer om det skal foretas ny sensur eller holdes ny prøve. Klageorganets avgjørelse er endelig.</article></article><article class="legalArticle" data-lovdata-URL="LTI/forskrift/1986-07-14-1591/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(fullmakt – forhold til andre bestemmelser)</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Styret kan gi nærmere regler om begrunnelse og om klagens form og innhold.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Forøvrig gjelder reglene i forvaltningslovens kap. VI.</article></article><article class="legalArticle" data-lovdata-URL="LTI/forskrift/1986-07-14-1591/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(ikrafttredelse, opphevelse av tidligere forskrift)</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift gjelder første gang for eksamen som avholdes etter 1. august 1986.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Samtidig oppheves forskrift om begrunnelse og klage ved fonds- og aksjemeglereksamen eller eiendomsmeglereksamen fastsatt av Handelsdepartementet 20. januar 1975 i medhold av kgl.res. av 5. desember 1969, så langt denne gjelder for eiendomsmeglereksamen.</article></article></main></body></html>