<!DOCTYPE html><html lang="no"><head><title>Endringer i Kronprinsreg.res. vedrørende lovbeskyttelse for henholdsvis Norges Råfisklag, Sunnmøre og Romsdal Fiskesalslag og Sogn og Fjordane Fiskesalslag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1986-06-20-1285</dd><dt class="dokid">DokumentID</dt><dd class="dokid">LTI/forskrift/1986-06-20-1285</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 13</dd><dt class="dateInForce">I kraft fra</dt><dd class="dateInForce">1986-08-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1955-12-16-3488</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1951-12-14-3</li></ul></dd><dt class="dateOfPublication">Kunngjort</dt><dd class="dateOfPublication">1986-07-04</dd><dt class="title">Tittel</dt><dd class="title">Endringer i Kronprinsreg.res. vedrørende lovbeskyttelse for henholdsvis Norges Råfisklag, Sunnmøre og Romsdal Fiskesalslag og Sogn og Fjordane Fiskesalslag.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 20. juni 1986 med hjemmel i lov av 14. desember 1951 nr. 3 om omsetning av råfisk. Fremmet av Fiskeridepartementet.</dd><dt class="refid">RefID</dt><dd class="refid">forskrift/1986-06-20-1285</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i Kronprinsreg.res. vedrørende lovbeskyttelse for henholdsvis Norges Råfisklag, Sunnmøre og Romsdal Fiskesalslag og Sogn og Fjordane Fiskesalslag.<ul class="tocSubUl"><li>1.</li><li>2.</li><li>3.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-06-20-1285" id="dokument"><h1>Endringer i Kronprinsreg.res. vedrørende lovbeskyttelse for henholdsvis Norges Råfisklag, Sunnmøre og Romsdal Fiskesalslag og Sogn og Fjordane Fiskesalslag.</h1><article class="legalP" data-absoluteaddress="/ledd/1/" id="ledd-1">Endring i Kronprinsregentens resolusjon av 16. desember 1955 vedrørende lovbeskyttelse for henholdsvis Norges Råfisklag, Sunnmøre og Romsdal Fiskesalslag og Sogn og Fjordane Fiskesalslag av førstehåndsomsetning av fisk:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-06-20-1285/KAPITTEL_1" data-partID="k1"><h2 data-text-align="center">1.</h2><article class="defaultP">Punkt I i Kronprinsregentens resolusjon av 16. desember 1955 vedrørende Norges Råfisklag skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av § 2 i lov om omsetning av råfisk av 14. desember 195 1 er det forbudt å tilvirke, omsette eller utføre blåkveite, breiflabb, brosme, brugde, gullflyndre og andre flyndrearter, hyse, kveite, lange, lyr, makrellstørje, pigghå, sei, skate, steinbit, torsk, uer, rognkjeks, småkval, ål, krepsdyr og bløtdyr som er ilandbrakt eller brakt i havn på kyststrekningen fra og med Finnmark fylke til og med Nordmøre, uansett hvor fisken m.v. er fanget. dersom ikke omsetningen i første hånd skjer gjennom eller med godkjenning av Norges Råfisklag.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forbudet gjelder også deler samt produkter og biprodukter av de nevnte fiskesorter, småkval, krepsdyr og bløtdyr.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Forbudet gjelder videre førstehåndsomsetning på fiskefeltet eller underveis til norsk havn, og av fangster som fiskefartøy selv bringer til utenlandsk havn eller til utenlandsk fartøy. Sistnevnte forbud begrenses til levering fra fiskefartøy disponert fra Norges Råfisklags distrikt.</article> <article class="defaultP" margin-top="true">Punkt I i Kronprinsregentens resolusjon av 16. desember 1955 vedrørende Sunnmøre og Romsdal Fiskesalslag skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">I medhold av § 2 i lov om omsetning av råfisk av 14. desember 1951 er det forbudt å tilvirke, omsette eller utføre brosme, gullflyndre og andre flyndrearter, hyse, kveite, lange, makrellstørje, pigghå, sei, skate, torsk, uer, ål, krepsdyr og bløtdyr som er ilandbrakt eller brakt i havn på Sunnmøre og i Romsdal, uansett hvor fisken m.v. er fanget, dersom ikke omsetning i første hånd skjer gjennom eller med godkjenning av Sunnmøre og Romsdal Fiskesalslag.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Forbudet gjelder også deler samt produkter og biprodukter av de nevnte fiskesorter, krepsdyr og bløtdyr.</article> <article class="defaultP" margin-top="true">Punkt I i Kronprinsregegentens resolusjon av 16. desember 1955 vedrørende Sogn og Fjordane Fiskesalslag skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">I medhold av § 2 i lov om omsetning av råfisk av 14. desember 195 1 er det forbudt å tilvirke, omsette eller utføre breiflabb, brosme, gullflyndre og andre flyndrearter, hvitting, hyse, lysing, kveite, lange, lyr, makrellstørje, pigghå, sei, skate, steinbit, torsk, uer, ål, krepsdyr og bløtdyr som er ilandbrakt eller brakt i havn i Sogn og Fjordane fylke, uansett hvor fisken m.v. er fanget, dersom ikke omsetningen i første hånd skjer gjennom eller med godkjenning av Sogn og Fjordane Fiskesalslag.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Forbudet gjelder også deler samt produkter og biprodukter av de nevnte fiskesorter, krepsdyr og bløtdyr.</article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-06-20-1285/KAPITTEL_2" data-partID="k2"><h2 data-text-align="center">2.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I medhold av § 2 i lov av 14. desember 1951 om omsetning av råfisk bestemmes:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fiskeridepartementet bemyndiges til å fastsette forbud mot å tilvirke, omsette eller utføre krepsdyr og bløtdyr – uansett hvor disse er fanget – dersom krepsdyrene og bløtdyrene ikke i første hånd er omsatt gjennom eller med godkjenning av en salgsorganisasjon av fiskere, hvis vedtekter er godkjent av Fiskeridepartementet.</article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-06-20-1285/KAPITTEL_3" data-partID="k3"><h2 data-text-align="center">3.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Denne resolusjon trer i kraft fra det tidspunkt Fiskeridepartementet bestemmer.</article></section></main></body></html>