<!DOCTYPE html><html lang="no"><head><title>Forskrift om overføring av underskudd til andelseiere i boligselskaper som nevnt i skatteloven § 51, femte og sjette ledd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:39</dd><dt class="legacyID">Datokode</dt><dd class="legacyID">FOR-1986-09-11-1916</dd><dt class="dokid">DokumentID</dt><dd class="dokid">LTI/forskrift/1986-09-11-1916</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 21</dd><dt class="dateInForce">I kraft fra</dt><dd class="dateInForce">1986-09-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§51a</li><li>forskrift/1982-01-22-1998</li></ul></dd><dt class="dateOfPublication">Kunngjort</dt><dd class="dateOfPublication">1986-10-24</dd><dt class="title">Tittel</dt><dd class="title">Forskrift om overføring av underskudd til andelseiere i boligselskaper som nevnt i skatteloven § 51, femte og sjette ledd.</dd><dt class="refid">RefID</dt><dd class="refid">forskrift/1986-09-11-1916</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overføring av underskudd til andelseiere i boligselskaper som nevnt i skatteloven § 51, femte og sjette ledd.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>II Overgangsregler<ul class="tocSubUl"><li>§ 7.</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1986-09-11-1916" id="dokument"><h1>Forskrift om overføring av underskudd til andelseiere i boligselskaper som nevnt i skatteloven § 51, femte og sjette ledd.</h1><article class="legalP" data-absoluteaddress="/ledd/1/" id="ledd-1">Fastsatt av Skattedirektoratet 11. september 1986 med hjemmel i skatteloven § 51 a, femte ledd, jf. delegeringsvedtak av 22. januar 1982:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-09-11-1916/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1986-09-11-1916/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Beregning av prosentinntekt i boligselskaper som nevnt i skatteloven § 51, femte og sjette ledd, påbegynnes når minst tre fjerdeparter av leilighetene er stilt til andelseiernes disposisjon pr. 1. januar i vedkommende inntektsår, eller hvis byggeregnskapet er avsluttet i løpet av året.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Ved beregning av prosentinntekten legges ligningsverdi ved utgangen av inntektsåret til grunn uten fradrag for boligenheter som ikke måtte være tatt i bruk.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Eier selskapet flere bygninger, gjelder reglene i første og annet ledd særskilt for hver enkelt bygning.</article></article><article class="legalArticle" data-lovdata-URL="LTI/forskrift/1986-09-11-1916/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Underskudd som fremkommer ved inntektsligningen av boligselskaper som nevnt i skatteloven § 51 femte og sjette ledd fordeles til fradrag i andelseiernes inntekt i året etter underskuddsåret.</article></article><article class="legalArticle" data-lovdata-URL="LTI/forskrift/1986-09-11-1916/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Fradrag som nevnt i § 2 tilkommer den som var andelseier og bodde i leiligheten i det underskuddsåret det gis fradrag for. Fradraget settes i forhold til den husleie som i nevnte år påløp for vedkommende andelseier mens leiligheten tjente som bolig for ham.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Ved beregning innrømmes fradrag med så stor prosentandel av andelseierens husleie som det ligningsmessige underskudd utgjør av selskapets totalt beregnede husleieinntekter i underskuddsåret. I de totale husleieinntekter medregnes leie fra fremleieboliger, forretningslokaler mv.</article></article><article class="legalArticle" data-lovdata-URL="LTI/forskrift/1986-09-11-1916/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Byggelånsrenter fordeles til fradrag hos andelseierne over fire år, første gang i året etter at byggeregnskapet er avsluttet. Rentene medtas med en fjerdedel i første fordelingsår og hvert av de tre etterfølgende år. Byggelånsrentene tillegges selskapets ordinære ligningsmessige underskudd og fordeles sammen med dette som angitt i § 3.</article></article><article class="legalArticle" data-lovdata-URL="LTI/forskrift/1986-09-11-1916/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Det er det ligningsmessige underskudd som fremkommer etter den ordinære ligningsbehandling som skal legges til grunn for fordelingen.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Er ligningen endret innen 31. desember i året etter underskuddsåret, legges det underskudd som da fremkommer til grunn.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Blir ligningen endret på et senere tidspunkt, foretas omberegningen bare for andelseiere hvor de endrede ansettelser fører til at fradraget endres med mer enn kr 300.</article></article><article class="legalArticle" data-lovdata-URL="LTI/forskrift/1986-09-11-1916/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Boligselskapene foretar fordeling av den fradragsberettigede del av underskuddet på de andelseiere som tilkommer fradrag, og sender melding til andelseierne og ligningskontoret på blanketter som fastsettes av Skattedirektoratet.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">I meldingen om andelseierens fradragsberettigede del av underskuddet skal andelseierens fødselsnummer oppgis. Denne meldingen kan gis til Skattedirektoratet i maskinlesbar form.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Meldingene skal være sendt innen 31. desember i året etter underskuddsåret.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">I tilfeller av omberegning som nevnt i § 5 tredje ledd skal selskapet sende melding om det omberegnede underskudd til ligningskontoret og andelseierne. Slike meldinger skal sendes innen 2 uker etter at selskapet har fått underretning om den endrede ligning.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-09-11-1916/KAPITTEL_2" data-partID="k2"><h2 data-text-align="center">II Overgangsregler</h2><article class="legalArticle" data-lovdata-URL="LTI/forskrift/1986-09-11-1916/§7" data-name="§7" data-partID="§7" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">For boligselskaper som har akkumulerte underskudd, men som ikke har avsluttet byggeregnskapet i 1985, og boligselskaper som avslutter byggeregnskapet i 1985 gjelder følgende overgangsregler:</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Boligselskapets underskudd for 1985 tillagt akkumulert underskudd for tidligere år fordeles til fradrag i andelseiernes inntekt i 1986. Fradrag tilkommer den som var andelseier og bodde i leiligheten i den underskuddsperiode det gis fradrag for. Fradraget settes i forhold til den husleie som i nevnte periode påløp for vedkommende andelseier mens leiligheten tjente som bolig for ham.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Ved beregningen innrømmes fradrag med så stor prosentandel av andelseierens husleie som det ligningsmessige underskudd utgjør av selskapets totalt beregnede husleieinntekter i underskuddsperioden. I de totale husleieinntekter medregnes leie fra fremleieboliger, forretningslokaler mv.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Hvis byggeregnskapet er avsluttet i 1985, medtas en fjerdedel av byggelånsrentene til fordeling som angitt i annet og tredje ledd.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-09-11-1916/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Denne forskrift trer i kraft straks, og får virkning første gang ved fordeling av boligselskapenes ligningsmessige underskudd for inntektsåret 1985. Samtidig oppheves Riksskattestyrets forskrift av 7. oktober 1975.</article></section></main></body></html>