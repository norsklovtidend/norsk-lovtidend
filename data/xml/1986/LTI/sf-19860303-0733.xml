<!DOCTYPE html><html lang="no"><head><title>Forskrift om bekjempelse av ringorm hos husdyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:39</dd><dt class="legacyID">Datokode</dt><dd class="legacyID">FOR-1986-03-03-733</dd><dt class="dokid">DokumentID</dt><dd class="dokid">LTI/forskrift/1986-03-03-733</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 7</dd><dt class="dateInForce">I kraft fra</dt><dd class="dateInForce">1986-03-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li></ul></dd><dt class="dateOfPublication">Kunngjort</dt><dd class="dateOfPublication">1986-04-11</dd><dt class="title">Tittel</dt><dd class="title">Forskrift om bekjempelse av ringorm hos husdyr.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 3. mars 1986 i medhold av § 3 i lov om tiltak mot dyresjukdommer (husdyrloven) av 8. juni 1962 nr. 4 med senere endringer, jfr. kgl.res. av 19 mars 1965.</dd><dt class="refid">RefID</dt><dd class="refid">forskrift/1986-03-03-733</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bekjempelse av ringorm hos husdyr.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-03-03-733" id="dokument"><h1>Forskrift om bekjempelse av ringorm hos husdyr.</h1><article class="legalArticle" data-lovdata-URL="LTI/forskrift/1986-03-03-733/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Eier og annen som har ansvar for dyr, skal straks varsle veterinær når det er grunn til å tro at dyr er angrepet av ringorm, jfr. husdyrloven § 2, første punktum.</article></article><article class="legalArticle" data-lovdata-URL="LTI/forskrift/1986-03-03-733/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når det er påvist ringorm hos storfe, pelsdyr i fangenskap, gnagere som holdes som selskapsdyr eller hos dyr som befinner seg i dyrehold hvor det drives ervervsmessig omsetning med dyr (jfr. forskrifter om ervervsmessig omsetning av dyr 10. januar 1985 nr. 17) eller når det er mistanke om at ovennevnte dyr er angrepet av ringorm, er det forbudt å utby til salgs, selge, gi bort eller på annen måte føre dyr ut av besetningen/dyreholdet. Forbudet angår bare de dyr som tilhører den dyreart sjukdommen er påvist hos/mistanken gjelder for.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dersom laboratorieundersøkelser viser at ringorm på storfe er forårsaket av andre dermatophytter enn Trichophyton verrocosum, er det likevel, etter skriftlig godkjenning av distriktsveterinæren, tillatt å føre klinisk friske dyr til fellesbeite.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Det er ikke tillatt å føre dyr av noen art som har kliniske symptomer på ringorm til utstillinger, konkurranser eller andre dyreansamlinger.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Etter avtale med distriktsveterinæren er det tillatt å føre dyr til slakting ved slakterier der det er offentlig kjøttkontroll.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Distriktsveterinæren skal skriftlig underrette eier eller den som på dennes vegne har tilsyn med dyrene om de restriksjoner som er pålagt besetningen.</article></article><article class="legalArticle" data-lovdata-URL="LTI/forskrift/1986-03-03-733/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Når det er påvist ringorm eller grunn til mistanke om ringorm hos andre dyr enn de som er nevnt i § 2, første ledd er angrepet av ringorm, kan fylkesveterinæren bestemme at en eller flere av de restriksjoner som er omtalt i § 2 skal komme til anvendelse.</article></article><article class="legalArticle" data-lovdata-URL="LTI/forskrift/1986-03-03-733/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom dyr føres til et slakteri med offentlig kjøttkontroll, skal distriktsveterinæren på forhånd underrette kontrollveterinæren om at dyret stammer fra besetning angrepet av ringorm og kontrollveterinæren skal sørge for at transportmidlet og eventuelle oppholdsrom blir rengjort og desinfisert etter bruk. Dersom dyr føres til et annet slakteri eller transporteres av andre grunner til beite og lignende, skal eier eller den som på hans vegne har tilsyn med dyrene, etter samråd med veterinæren underrette slakteriet og eventuelt transportøren om at dyret stammer fra besetning som er pålagt restriksjoner og sørge for at transportmidlet blir rengjort og desinfisert etter bruk.</article></article><article class="legalArticle" data-lovdata-URL="LTI/forskrift/1986-03-03-733/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Røktere, inseminører, kontrollassistenter og andre som ferdes i smittede besetninger som er pålagt restriksjoner, skal vise forsiktighet så smitte ikke spres med arbeidsklær, redskap og lignende.</article></article><article class="legalArticle" data-lovdata-URL="LTI/forskrift/1986-03-03-733/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Eier eller den som på dennes vegne har tilsyn med dyr som er pålagt restriksjoner i henhold til disse forskrifter, plikter å etterkomme de påbud som gis av vedkommende veterinær.</article></article><article class="legalArticle" data-lovdata-URL="LTI/forskrift/1986-03-03-733/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbruksdepartementet kan i særskilte tilfelle fravike disse forskrifter.</article></article><article class="legalArticle" data-lovdata-URL="LTI/forskrift/1986-03-03-733/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av disse forskrifter eller påbud m.v. gitt i medhold til forskriftene, er straffbart, jfr. husdyrlovens § 19.</article></article><article class="legalArticle" data-lovdata-URL="LTI/forskrift/1986-03-03-733/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft straks. Forskrifter fastsatt av Landbruksdepartementet 5. november 1975 med endring i § 3 av 9. mai 1977 oppheves.</article></article></main></body></html>