<!DOCTYPE html><html lang="no"><head><title>Midlertidig forskrift om regulering av fisket etter sild i Nordsjøen i 1986.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1986-01-06-1</dd><dt class="dokid">DokumentID</dt><dd class="dokid">LTI/forskrift/1986-01-06-1</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 1</dd><dt class="dateInForce">I kraft fra</dt><dd class="dateInForce">1986-01-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">1986-01-31</dd><dt class="title">Tittel</dt><dd class="title">Midlertidig forskrift om regulering av fisket etter sild i Nordsjøen i 1986.</dd><dt class="refid">RefID</dt><dd class="refid">forskrift/1986-01-06-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om regulering av fisket etter sild i Nordsjøen i 1986.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-06-1" id="dokument"><h1>Midlertidig forskrift om regulering av fisket etter sild i Nordsjøen i 1986.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 6. januar 1986, med hjemmel i lov av 3. juni 1983 nr. 40 om saltvannsfiske m.v. §§ 4, 5 og 9 bestemt:</article><article class="legalArticle" data-lovdata-URL="LTI/forskrift/1986-01-06-1/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norsk fartøy å fiske sild utenfor 12 n. mil i Nordsjøen i ICES statistikkområde IVa og IVb samt et område i IIIa avgrenset i øst av en rett linje mellom Lindesnes fyr og Hanstholmen fyr, jfr. forskrift av 17. desember 1985 nr. 2331 om regulering av fisket etter sild for fartøy under 90 fot innenfor grunnlinjene på kyststrekningen Klovningen-Lindesnes i 1986.</article></article><article class="legalArticle" data-lovdata-URL="LTI/forskrift/1986-01-06-1/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hinder av § 1 kan:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">ringnotfartøy tildeles fartøykvoter innenfor totalkvantumet på 130.500 tonn, med følgende basiskvoter:</article><article class="legalP" data-absoluteaddress="/paragraf/2/ledd/1/punkt/1/ledd/2/" id="paragraf-2-ledd-1-punkt-1-ledd-2">1.000 hl + 40 % av godkjent lastekapasitet fra 0- 4000 hl</article><article class="legalP" data-absoluteaddress="/paragraf/2/ledd/1/punkt/1/ledd/3/" id="paragraf-2-ledd-1-punkt-1-ledd-3">1.000 hl + 20 % av godkjent lastekapasitet fra 4000- 6.000 hl</article><article class="legalP" data-absoluteaddress="/paragraf/2/ledd/1/punkt/1/ledd/4/" id="paragraf-2-ledd-1-punkt-1-ledd-4">1.000 hl + 10 % av godkjent lastekapasitet fra 6.000-10.000 hl</article><article class="legalP" data-absoluteaddress="/paragraf/2/ledd/1/punkt/1/ledd/5/" id="paragraf-2-ledd-1-punkt-1-ledd-5">1.000 hl + 5 % av godkjent lastekapasitet fra 10.000 hl</article><article class="legalP" data-absoluteaddress="/paragraf/2/ledd/1/punkt/1/ledd/6/" id="paragraf-2-ledd-1-punkt-1-ledd-6">For fartøy under konsesjonsgrensen, nyttes faktisk lastekapasitet som grunnlag for utregning av fartøykvotene.</article><article class="legalP" data-absoluteaddress="/paragraf/2/ledd/1/punkt/1/ledd/7/" id="paragraf-2-ledd-1-punkt-1-ledd-7">Kvoten til det enkelte fartøy kommer fram ved å multiplisere basiskvoten for fartøyet med den faktoren en får ved å dividere gruppekvoten med summen av basiskvotene for fartøyene i gruppen.</article><article class="legalP" data-absoluteaddress="/paragraf/2/ledd/1/punkt/1/ledd/8/" id="paragraf-2-ledd-1-punkt-1-ledd-8">Det fastsatte kvantum blir fordelt av Fiskeridirektøren mellom de påmeldte fartøy.</article><article class="legalP" data-absoluteaddress="/paragraf/2/ledd/1/punkt/1/ledd/9/" id="paragraf-2-ledd-1-punkt-1-ledd-9">Kvoten til det enkelte fartøy kan fiskes fram til 1. oktober 1986.</article><article class="legalP" data-absoluteaddress="/paragraf/2/ledd/1/punkt/1/ledd/10/" id="paragraf-2-ledd-1-punkt-1-ledd-10">Trålerne kan fiske inntil 2.000 tonn fram til 1. mai 1986. Turkvoten for trålerne er fastsatt til 1.000 hl.</article></article></li></ul></article></article><article class="legalArticle" data-lovdata-URL="LTI/forskrift/1986-01-06-1/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Uavhengig av § 2 kan ringnotfartøy fra 1. mai 1986, fiske inntil 87.000 tonn sild i Nordsjøen i området nevnt i § 1. For konsesjonspliktige ringnotfartøy er turkvoten fastsatt til 1.500 hl + 30 % av godkjent lastekapasitet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ringnotfartøy under konsesjonsgrensen kan fiske inntil 1.500 hl pr. tur.</article></article><article class="legalArticle" data-lovdata-URL="LTI/forskrift/1986-01-06-1/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy nevnt i § 2 og § 3 kan ikke fiske i området innenfor 12 n. mil mellom 62° N og 60°30'N. Fartøy som deltar i fisket etter sild utenfor grunnlinjene kan ikke delta innenfor grunnlinjene.</article></article><article class="legalArticle" data-lovdata-URL="LTI/forskrift/1986-01-06-1/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Av kvotene nevnt i §§ 2 og 3 kan inntil 50.000 tonn fiskes i områdene IVa og IVb i EF-sonen. All fangst tatt i EF-sonen skal leveres til konsum.</article></article><article class="legalArticle" data-lovdata-URL="LTI/forskrift/1986-01-06-1/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan stoppe fisket når kvotene nevnt i §§ 2, 3 og 5 er beregnet oppfisket.</article></article><article class="legalArticle" data-lovdata-URL="LTI/forskrift/1986-01-06-1/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fartøy som ikke er påmeldt til Noregs Sildesalslag, Haugesund innen fristens utløp 16. desember 1985 kl. 1200 kan ikke delta i fisket.</article></article><article class="legalArticle" data-lovdata-URL="LTI/forskrift/1986-01-06-1/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det er forbudt å ta opp av sjøen, låssette eller omsette sild som er under 20 cm. Uten hinder av bestemmelsene i første ledd kan landinger av sild inneholde inntil 10 % i vekt under minstemålet.</article></article><article class="legalArticle" data-lovdata-URL="LTI/forskrift/1986-01-06-1/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan gi nærmere forskrifter om gjennomføring og kontroll av denne forskriften, herunder regler om kontroll og prøver av fangsten.</article></article><article class="legalArticle" data-lovdata-URL="LTI/forskrift/1986-01-06-1/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av denne forskriften straffes etter bestemmelsene i lov av 3. juni 1983 nr. 40 om saltvannsfiske m.v. kap. X.</article></article><article class="legalArticle" data-lovdata-URL="LTI/forskrift/1986-01-06-1/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft 6. januar 1986 og gjelder inntil videre.</article></article></main></body></html>