<!DOCTYPE html><html lang="no"><head><title>Forskrift til offentlighetsloven. Delegering av myndighet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1986-02-14-351</dd><dt class="dokid">DokumentID</dt><dd class="dokid">LTI/forskrift/1986-02-14-351</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 4</dd><dt class="dateInForce">I kraft fra</dt><dd class="dateInForce">1986-02-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1971-06-11-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-69/§7</li><li>lov/1970-06-19-69/§9</li><li>lov/1970-06-19-69/§11</li></ul></dd><dt class="dateOfPublication">Kunngjort</dt><dd class="dateOfPublication">1986-03-05</dd><dt class="title">Tittel</dt><dd class="title">Forskrift til offentlighetsloven. Delegering av myndighet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 14. februar 1986. Fremmet av Justisdepartementet.</dd><dt class="refid">RefID</dt><dd class="refid">forskrift/1986-02-14-351</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til offentlighetsloven. Delegering av myndighet.<ul class="tocSubUl"><li>I</li><li>II</li><li>III</li><li>IV</li><li>V</li><li>VI<ul class="tocSubUl"><li>§ 7. Journalisering</li><li>§ 8. Journalisering</li></ul></li><li>VII</li></ul></li></ul></dd></dl></header><main class="documentBody" data-lovdata-URL="LTI/forskrift/1986-02-14-351" id="dokument"><h1>Forskrift til offentlighetsloven. Delegering av myndighet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-02-14-351/KAPITTEL_1" data-partID="k1"><h2 data-text-align="center">I</h2><ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">(1)</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Kongens myndighet etter offentlighetsloven § 7 delegeres til det enkelte fagdepartement. Fagdepartementet kan delegere myndighet videre til annet statsorgan.</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">(2)</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Saker om bruk av Kongens myndighet etter offentlighetsloven § 3 tredje ledd, § 8 tredje ledd, § 9 fjerde ledd og § 11 første og annet ledd fremmes for Regjeringen av Justisdepartementet eller av vedkommende fagdepartement med Justisdepartementets samtykke.</article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-02-14-351/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I medhold av offentlighetsloven § 9 fjerde ledd gis følgende forskrift:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">(1)</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Dersom det etter lovens § 2 kreves innsyn i dokument som er påført gradering etter Sikkerhetsinstruksen eller Beskyttelsesinstruksen gitt ved kgl.res. 17. mars 1972, skal spørsmål om a revurdere graderingen forelegges for den etat som har foretatt graderingen.</article><article class="legalP" data-absoluteaddress="/kapittel/2/ledd/1/punkt/1/ledd/2/" id="kapittel-2-ledd-1-punkt-1-ledd-2">Finner det forvaltningsorganet som mottar kravet grunn til å tro at dokumentet ikke kan unntas fra offentlighet etter offentlighetsloven, følges den prosedyre for omgradering av dokumenter som er fastlagt i de instrukser som er nevnt i første ledd.</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">(2)</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Med mindre annet er bestemt avgjør Forsvarets overkommando begjæringer om innsyn rettet til en institusjon underlagt Forsvarets overkommando eller Forsvarssjefen. Klageinstans er i alle tilfelle Forsvarsdepartementet.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-02-14-351/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I medhold av offentlighetsloven § 11 første ledd første punktum gis følgende forskrift:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/3/ledd/1/punkt/1/" id="kapittel-3-ledd-1-punkt-1"><span class="data-originalId">(1)</span><article class="legalP" data-absoluteaddress="/kapittel/3/ledd/1/punkt/1/ledd/1/" id="kapittel-3-ledd-1-punkt-1-ledd-1">Tariffavtaler sendt inn til Riksmeklingsmannen med hjemmel i lov 5. mai 1927 nr. 1 om arbeidstvister (tariffavtalearkivet) kan unntas fra offentlighet, jf lovens § 5 a og forvaltningsloven § 13 første ledd nr. 2, med mindre avtalepartenes samtykke foreligger.</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/3/ledd/1/punkt/2/" id="kapittel-3-ledd-1-punkt-2"><span class="data-originalId">(2)</span><article class="legalP" data-absoluteaddress="/kapittel/3/ledd/1/punkt/2/ledd/1/" id="kapittel-3-ledd-1-punkt-2-ledd-1">I tillegg til budsjettdokumenter utarbeidd av et departement kan budsjettdokumenter fra underliggende organer og etater unntas fra offentlighet når de inneholder henvisninger til rammer fastsatt av regjering eller departement, jfr. lovens § 5 og § 6 nr. 7.</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1986-02-14-351/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I medhold av offentlighetsloven § 11 første ledd annet punktum gis følgende forskrift:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">(1)</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Loven gjelder ikke for domstolenes virksomhet etter rettspleielovene. Deres virksomhet forøvrig, herunder registrerings- og notarialforretninger og liknende som utføres ved dommerkontorene, omfattes av loven.</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">(2)</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">Lovens unntak for saker som behandles etter rettspleielovene omfatter straffeprosesslovene, domstollovene, tvistemålsloven, tvangsfullbyrdelsesloven, skjønnsloven eller lover som knytter seg til disse lovene (konkurs- og gjeldsforhandlingsloven, lov om offentlige auksjoner og licitationer, skifteloven), jordskifteloven, og rettsgebyrloven.</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">(3)</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Loven gjelder ikke Rikslønnsnemnda og Arbeidsretten.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1986-02-14-351/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I medhold av offentlighetsloven § 11 annet ledd gis forskrift om at følgende kan unntas fra offentlighet:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">(1)</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Dokumenter som gjelder det offentliges forskingsvirksomhet</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">(2)</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">Dokumenter i saker om internasjonale luftfartsforhandlinger eller konsultasjoner og bilag til luftfartsavtaler som vedrører selskapenes forretningsmessige drift eller er av forhandlingstaktisk karakter</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">(3)</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Dokumenter i saker om Distriktenes utbyggingsfond så langt dette følger av § 19 i føresegner for fondet fastsatt ved kgl.res. 20. august 1971 med senere endringer og § 12 i føresegner til etableringsloven fastsatt ved kgl.res. 8. juni 1984</article></article></li><li data-li-identifier="(4)" data-name="(4)"><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">(4)</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">Dokumenter som gjelder Industrifondets engasjementer, jf § 3 i vedtekter for Industrifondet vedtatt ved kgl.res. 21. desember 1979, samt journal for nevnte saker</article></article></li><li data-li-identifier="(5)" data-name="(5)"><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">(5)</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">Dokumenter i saker nevnt i § 5 i vedtektene for Industriprosjektgruppen for Nord-Norge, vedtatt 10. april 1981</article></article></li><li data-li-identifier="(6)" data-name="(6)"><article class="listArticle" data-absoluteaddress="/kapittel/5/ledd/1/punkt/6/" id="kapittel-5-ledd-1-punkt-6"><span class="data-originalId">(6)</span><article class="legalP" data-absoluteaddress="/kapittel/5/ledd/1/punkt/6/ledd/1/" id="kapittel-5-ledd-1-punkt-6-ledd-1">Dokumenter som gjelder Håndverks- og småindustrifondets engasjementet, jfr. § 4 i statutter vedtatt ved kgl.res. 26. august 1983, samt journal for nevnte saker</article></article></li><li data-li-identifier="(7)" data-name="(7)"><article class="listArticle" data-absoluteaddress="/kapittel/5/ledd/1/punkt/7/" id="kapittel-5-ledd-1-punkt-7"><span class="data-originalId">(7)</span><article class="legalP" data-absoluteaddress="/kapittel/5/ledd/1/punkt/7/ledd/1/" id="kapittel-5-ledd-1-punkt-7-ledd-1">Dokumenter som gjelder Norges Eksportråds virksomhet i eksportfremmende øyemed</article></article></li><li data-li-identifier="(8)" data-name="(8)"><article class="listArticle" data-absoluteaddress="/kapittel/5/ledd/1/punkt/8/" id="kapittel-5-ledd-1-punkt-8"><span class="data-originalId">(8)</span><article class="legalP" data-absoluteaddress="/kapittel/5/ledd/1/punkt/8/ledd/1/" id="kapittel-5-ledd-1-punkt-8-ledd-1">Saksdokumenter, journaler og registre i fremmedsaker og statsborgersaker. Unntaket gjelder ikke for dokumenter i saker av generell art</article></article></li><li data-li-identifier="(9)" data-name="(9)"><article class="listArticle" data-absoluteaddress="/kapittel/5/ledd/1/punkt/9/" id="kapittel-5-ledd-1-punkt-9"><span class="data-originalId">(9)</span><article class="legalP" data-absoluteaddress="/kapittel/5/ledd/1/punkt/9/ledd/1/" id="kapittel-5-ledd-1-punkt-9-ledd-1">Dokumenter som gjelder offentlige meklingsmyndigheters behandling av meklingssaker</article></article></li><li data-li-identifier="(10)" data-name="(10)"><article class="listArticle" data-absoluteaddress="/kapittel/5/ledd/1/punkt/10/" id="kapittel-5-ledd-1-punkt-10"><span class="data-originalId">(10)</span><article class="legalP" data-absoluteaddress="/kapittel/5/ledd/1/punkt/10/ledd/1/" id="kapittel-5-ledd-1-punkt-10-ledd-1">Dokumenter i saker som gjelder statsaksjeselskapene og andre selskaper hvor staten har aksje- eller andelsinteresser, for så vidt de behandles av regjering eller vedkommende departement i egenskap av eier</article></article></li><li data-li-identifier="(11)" data-name="(11)"><article class="listArticle" data-absoluteaddress="/kapittel/5/ledd/1/punkt/11/" id="kapittel-5-ledd-1-punkt-11"><span class="data-originalId">(11)</span><article class="legalP" data-absoluteaddress="/kapittel/5/ledd/1/punkt/11/ledd/1/" id="kapittel-5-ledd-1-punkt-11-ledd-1">Dokumenter i saker der Statens vegledningskontor for oppfinnere bistår ideskapere og oppfinnere samt journal for slike saker</article></article></li><li data-li-identifier="(12)" data-name="(12)"><article class="listArticle" data-absoluteaddress="/kapittel/5/ledd/1/punkt/12/" id="kapittel-5-ledd-1-punkt-12"><span class="data-originalId">(12)</span><article class="legalP" data-absoluteaddress="/kapittel/5/ledd/1/punkt/12/ledd/1/" id="kapittel-5-ledd-1-punkt-12-ledd-1">Anbud, tilbud og anbudsprotokoller omtalt i forskrifter for kjøp av varer og tjenester til staten og i forskrifter for kontrahering av bygg- og anleggsarbeider i staten, begge fastsatt ved kgl.res. 17. mars 1978 med senere endringer. Unntaket gjelder også .tilsvarende dokumenter i kommunalforvaltningen</article></article></li><li data-li-identifier="(13)" data-name="(13)"><article class="listArticle" data-absoluteaddress="/kapittel/5/ledd/1/punkt/13/" id="kapittel-5-ledd-1-punkt-13"><span class="data-originalId">(13)</span><article class="legalP" data-absoluteaddress="/kapittel/5/ledd/1/punkt/13/ledd/1/" id="kapittel-5-ledd-1-punkt-13-ledd-1">Rapporter utarbeidd av statlige vegledningsinstitusjoner for industrien på oppdrag fra klienter</article></article></li><li data-li-identifier="(14)" data-name="(14)"><article class="listArticle" data-absoluteaddress="/kapittel/5/ledd/1/punkt/14/" id="kapittel-5-ledd-1-punkt-14"><span class="data-originalId">(14)</span><article class="legalP" data-absoluteaddress="/kapittel/5/ledd/1/punkt/14/ledd/1/" id="kapittel-5-ledd-1-punkt-14-ledd-1">Overvåkingstjenestens journaler og dokumenter</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1986-02-14-351/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">I medhold av offentlighetsloven § 11 første og annet ledd gis følgende forskrift vedrørende journaler:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><span class="data-originalId">(1)</span><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">Journaler for følgende saker er unntatt fra offentlighet:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/6/ledd/1/punkt/1/ledd/1/punkt/1/" id="kapittel-6-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/6/ledd/1/punkt/1/ledd/1/punkt/1/ledd/1/" id="kapittel-6-ledd-1-punkt-1-ledd-1-punkt-1-ledd-1">ekteskaps-, separasjons-, skilsmisse-, farskaps-, nedstammings-, barnefordelings- og bidragssaker</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/6/ledd/1/punkt/1/ledd/1/punkt/2/" id="kapittel-6-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/6/ledd/1/punkt/1/ledd/1/punkt/2/ledd/1/" id="kapittel-6-ledd-1-punkt-1-ledd-1-punkt-2-ledd-1">adopsjonssaker, konkrete barnevernssaker etter lov 17. juli 1953 nr. 14 om barnevern, konkrete saker om sosial omsorg etter lov 5. juni 1964 nr. 2, konkrete saker etter lov 28. april 1961 nr. 2 om psykisk helsevern, konkrete saker etter lov 22. april 1927 nr. 3 om vergemål for umyndige, og konkrete saker etter lov 8. desember 1950 nr. 3 om norsk riksborgarrett</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/6/ledd/1/punkt/1/ledd/1/punkt/3/" id="kapittel-6-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/6/ledd/1/punkt/1/ledd/1/punkt/3/ledd/1/" id="kapittel-6-ledd-1-punkt-1-ledd-1-punkt-3-ledd-1">internasjonale ekteskaps-, bidrags-, adopsjons- og vergemålssaker etter konvensjon 20. juni 1956 om inndriving av underholdsbidrag (New York-konvensjonen), Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn, nordisk konvensjon 6. februar 1931 med senere endringer om ekteskap, adopsjon og vergemål, nordisk konvensjon 23. mars 1962 om inndriving av underholdsbidrag.</article></article></li></ul></article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/6/ledd/1/punkt/2/" id="kapittel-6-ledd-1-punkt-2"><span class="data-originalId">(2)</span><article class="legalP" data-absoluteaddress="/kapittel/6/ledd/1/punkt/2/ledd/1/" id="kapittel-6-ledd-1-punkt-2-ledd-1">Utenriksdepartementets journal for saker vedrørende person- og familierett, arv, sivilstand, sivilrett, strafferett, pensjoner og legater samt personlig assistanse er unntatt fra offentlighet,</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/6/ledd/1/punkt/3/" id="kapittel-6-ledd-1-punkt-3"><span class="data-originalId">(3)</span><article class="legalP" data-absoluteaddress="/kapittel/6/ledd/1/punkt/3/ledd/1/" id="kapittel-6-ledd-1-punkt-3-ledd-1">Finansdepartementets journaler for saker som hører under den alminnelige skatteavdeling og skattelovavdelingen er unntatt fra offentlighet.</article></article></li><li data-li-identifier="(4)" data-name="(4)"><article class="listArticle" data-absoluteaddress="/kapittel/6/ledd/1/punkt/4/" id="kapittel-6-ledd-1-punkt-4"><span class="data-originalId">(4)</span><article class="legalP" data-absoluteaddress="/kapittel/6/ledd/1/punkt/4/ledd/1/" id="kapittel-6-ledd-1-punkt-4-ledd-1">Tollvesenets (Toll- og avgiftsdirektoratets og den ytre etats) journaler er unntatt fra offentlighet.</article></article></li><li data-li-identifier="(5)" data-name="(5)"><article class="listArticle" data-absoluteaddress="/kapittel/6/ledd/1/punkt/5/" id="kapittel-6-ledd-1-punkt-5"><span class="data-originalId">(5)</span><article class="legalP" data-absoluteaddress="/kapittel/6/ledd/1/punkt/5/ledd/1/" id="kapittel-6-ledd-1-punkt-5-ledd-1">Om journalføring av sikkerhetsgraderte dokumenter gjelder § 7 i Sikkerhetsinstruksen, fastsatt ved kgl.res. 17. mars 1972:</article></article></li></ul></article><article class="legalArticle" data-lovdata-URL="LTI/forskrift/1986-02-14-351/§7" data-name="§7" data-partID="§7" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Journalisering</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Det skal føres en egen journal for dokumenter merket STRENGT HEMMELIG og en annen journal for dokumenter merket HEMMELIG og KONFIDENSIELT. Journalene unntas fra offentlighet.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Dokumenter merket BEGRENSET kan enten føres i journal unntatt fra offentlighet eller i åpen journal. Hvis journalføring i åpen journal ikke kan finne sted uten å røpe sikkerhetsmessige opplysninger, skal det brukes nøytrale kjennetegn eller utelatelser eller overstrykninger i den kopi av journalen som i henhold til reglene om offentlighet i forvaltningen skal legges fram for publikum.<ul class="defaultList"><li data-li-identifier="(6)" data-name="(6)"><article class="listArticle" data-absoluteaddress="/kapittel/6/paragraf/1/ledd/2/punkt/1/" id="kapittel-6-paragraf-1-ledd-2-punkt-1"><span class="data-originalId">(6)</span><article class="legalP" data-absoluteaddress="/kapittel/6/paragraf/1/ledd/2/punkt/1/ledd/1/" id="kapittel-6-paragraf-1-ledd-2-punkt-1-ledd-1">Om journalføring av beskyttelsesgraderte dokumenter gjelder § 8 i Beskyttelsesinstruksen, fastsatt ved kgl.res. 17. mars 1972:</article></article></li></ul></article></article><article class="legalArticle" data-lovdata-URL="LTI/forskrift/1986-02-14-351/§8" data-name="§8" data-partID="§8" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Journalisering</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Et dokument merket STRENGT FORTROLIG skal føres i journal unntatt fra offentlighet.</article><article class="legalP" data-absoluteaddress="/kapittel/6/paragraf/2/ledd/2/" id="kapittel-6-paragraf-2-ledd-2">Et dokument merket FORTROLIG kan enten føres i journal unntatt fra offentlighet eller i åpen journal. Hvis journalføring i åpen journal ikke kan finne sted uten å røpe fortrolige opplysninger, skai det brukes nøytrale kjennetegn eller utelatelser eller overstrykninger i den kopi av journalen som i henhold til reglene om offentlighet i forvaltningen skal legges frem for publikum.<ul class="defaultList"><li data-li-identifier="(7)" data-name="(7)"><article class="listArticle" data-absoluteaddress="/kapittel/6/paragraf/2/ledd/2/punkt/1/" id="kapittel-6-paragraf-2-ledd-2-punkt-1"><span class="data-originalId">(7)</span><article class="legalP" data-absoluteaddress="/kapittel/6/paragraf/2/ledd/2/punkt/1/ledd/1/" id="kapittel-6-paragraf-2-ledd-2-punkt-1-ledd-1">Dokumenter som ikke går inn under nr. 5 og 6, skal føres inn i den alminnelige journal (eller register), selv om de inneholder opplysninger som er undergitt taushetsplikt i lov eller i medhold av lov eller som for øvrig kan unntas fra offentlighet etter lovens §§ 5 eller 6. Innføringen skal skje på en måte som gjør det mulig å identifisere dokumentet, så langt dette kan skje uten å røpe opplysninger som er undergitt lovbestemt taushetsplikt eller som allmennheten for Øvrig ikke kan kreve. Er dette ikke mulig, kan det nyttes nøytrale kjennetegn, utelatelser eller overstrykninger på den kopi av journalen som allmennheten kan kreve innsyn i. Hel utstryking av en innføring kan bare foretas dersom det er nødvendig for ikke å røpe opplysninger som er undergitt lovbstemt taushetsplikt.</article></article></li></ul></article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1986-02-14-351/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Bestemmelsene trer i kraft straks. Samtidig oppheves forskrifter mv til offentlighetsloven fastsatt ved kgl.res. 11. juni 1971, unntatt del I.</article></section></main></body></html>