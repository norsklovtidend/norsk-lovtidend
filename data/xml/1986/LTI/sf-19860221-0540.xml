<!DOCTYPE html><html lang="no"><head><title>Forskrift om arbeidervern og arbeidsmiljø m.v. for sivil luftfart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:52</dd><dt class="legacyID">Datokode</dt><dd class="legacyID">FOR-1986-02-21-540</dd><dt class="dokid">DokumentID</dt><dd class="dokid">LTI/forskrift/1986-02-21-540</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 5</dd><dt class="dateInForce">I kraft fra</dt><dd class="dateInForce">1986-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§2</li></ul></dd><dt class="dateOfPublication">Kunngjort</dt><dd class="dateOfPublication">1986-03-18</dd><dt class="title">Tittel</dt><dd class="title">Forskrift om arbeidervern og arbeidsmiljø m.v. for sivil luftfart.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 21. februar 1986 i medhold av lov av 4. februar 1977 nr. 4 om arbeidervern og arbeidsmiljø § 2 nr. 4. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1986-02-21-540</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeidervern og arbeidsmiljø m.v. for sivil luftfart.<ul class="tocSubUl"><li>Arbeidsmiljøloven og forskriftenes virkeområder.<ul class="tocSubUl"><li>§ 1.</li><li>§ 2.</li></ul></li><li>Arbeidsmiljøutvalg.<ul class="tocSubUl"><li>§ 3.</li></ul></li><li>Unntak for verneombudets rett til å stanse farlig arbeid.<ul class="tocSubUl"><li>§ 4.</li></ul></li><li>Unntak fra arbeidstakers plikt til å avbryte farlig arbeid.<ul class="tocSubUl"><li>§ 5.</li></ul></li><li>Rett til omplassering ved graviditet.<ul class="tocSubUl"><li>§ 6.</li></ul></li><li>Rett til fri ved svangerskap og fødsel.<ul class="tocSubUl"><li>§ 7.</li></ul></li><li>Arbeidstid.<ul class="tocSubUl"><li>§ 8.</li></ul></li><li>Tilsynet med loven.<ul class="tocSubUl"><li>§ 9.</li></ul></li><li>Forskrifter.<ul class="tocSubUl"><li>§ 10.</li><li>§ 11.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1986-02-21-540" id="dokument"><h1>Forskrift om arbeidervern og arbeidsmiljø m.v. for sivil luftfart.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-02-21-540/KAPITTEL_1" data-partID="k1"><h2>Arbeidsmiljøloven og forskriftenes virkeområder.</h2><article class="legalArticle" data-lovdata-URL="LTI/forskrift/1986-02-21-540/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med de unntak og særregler som følger av denne forskriften, får arbeidsmiljøloven anvendelse for sivil luftfart og annen statsluftfart med offentligrettslig formål som omfattes av luftfartsloven og som drives av virksomhet i Norge.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Samferdselsdepartementet eller den det bemyndiger kan i særlige tilfeller bestemme at arbeidsmiljøloven og denne forskriften ikke skal gjelde.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Tvist om en virksomhet omfattes av første ledd i disse forskriftene, avgjøres av Samferdselsdepartementet eller den det bemyndiger.</article></article><article class="legalArticle" data-lovdata-URL="LTI/forskrift/1986-02-21-540/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Arbeidsmiljølovens kap. II kommer bare til anvendelse i den utstrekning forholdene ikke reguleres i eller i medhold av luftfartsloven.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-02-21-540/KAPITTEL_2" data-partID="k2"><h2>Arbeidsmiljøutvalg.</h2><article class="legalArticle" data-lovdata-URL="LTI/forskrift/1986-02-21-540/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Arbeidstakere som arbeider ombord i luftfartøy, deltar i valg til virksomhetens arbeidsmiljøutvalg på linje med de øvrige tilsatte i virksomheten. Arbeidsmiljøutvalg i virksomhet som driver sivil luftfart kan opprette eget underutvalg som skal behandle saker som berører luftfart.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">I virksomhet som jevnlig sysselsetter mer enn 20 arbeidstakere som arbeider ombord i luftfartøy, kan hver av partene kreve opprettet eget arbeidsmiljøutvalg for flyvende personell når disse arbeidstakerne ikke blir representert i virksomhetens arbeidsmiljøutvalg.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-02-21-540/KAPITTEL_3" data-partID="k3"><h2>Unntak for verneombudets rett til å stanse farlig arbeid.</h2><article class="legalArticle" data-lovdata-URL="LTI/forskrift/1986-02-21-540/§4" data-name="§4" data-partID="§4" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Arbeidsmiljølovens § 27 om verneombudets rett til å stanse farlig arbeid gjelder ikke for luftfart.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1986-02-21-540/KAPITTEL_4" data-partID="k4"><h2>Unntak fra arbeidstakers plikt til å avbryte farlig arbeid.</h2><article class="legalArticle" data-lovdata-URL="LTI/forskrift/1986-02-21-540/§5" data-name="§5" data-partID="§5" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Arbeidsmiljølovens § 16 nr. l, fjerde ledd første punktum om arbeidstakers plikt til å avbryte farlig arbeid, gjelder ikke for luftfart.</article></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1986-02-21-540/KAPITTEL_5" data-partID="k5"><h2>Rett til omplassering ved graviditet.</h2><article class="legalArticle" data-lovdata-URL="LTI/forskrift/1986-02-21-540/§6" data-name="§6" data-partID="§6" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Når en arbeidstaker ikke kan tjenestegjøre ombord i luftfartøy på grunn av graviditet, skal arbeidsgiver så langt det er mulig, iverksette de nødvendige tiltak for at arbeidstakeren skal kunne få et annet høvelig arbeid i denne perioden.</article></article></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1986-02-21-540/KAPITTEL_6" data-partID="k6"><h2>Rett til fri ved svangerskap og fødsel.</h2><article class="legalArticle" data-lovdata-URL="LTI/forskrift/1986-02-21-540/§7" data-name="§7" data-partID="§7" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Arbeidstaker ombord i luftfartøy som vil gjøre bruk av retten til permisjon etter arbeidsmiljølovens § 31 nr. 3, skal varsle arbeidsgiver snarest mulig, og senest 6 uker i forveien. For øvrig gjelder arbeidsmiljølovens bestemmelser om rett til fri ved svangerskap og fødsel.</article></article></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1986-02-21-540/KAPITTEL_7" data-partID="k7"><h2>Arbeidstid.</h2><article class="legalArticle" data-lovdata-URL="LTI/forskrift/1986-02-21-540/§8" data-name="§8" data-partID="§8" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Arbeidsmiljølovens kap. X, med unntak av § 46 A, gjelder ikke for flyvende personell. Samferdselsdepartementet eller den det bemyndiger, kan fastsette bestemmelser om arbeidstid.</article></article></section><section class="section" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1986-02-21-540/KAPITTEL_8" data-partID="k8"><h2>Tilsynet med loven.</h2><article class="legalArticle" data-lovdata-URL="LTI/forskrift/1986-02-21-540/§9" data-name="§9" data-partID="§9" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">For luftfart som kommer inn under disse forskriftene fører Arbeidstilsynet tilsyn med gjennomføring av bestemmelsene i arbeidsmiljølovens §§ 23-33 A, § 46 A og §§ 55-82.</article><article class="legalP" data-absoluteaddress="/kapittel/8/paragraf/1/ledd/2/" id="kapittel-8-paragraf-1-ledd-2">Samferdselsdepartementet gjennom Luftfartsverket fører tilsyn i henhold til arbeidsmiljøloven §§ 74 og 77 – 82 med gjennomføringen av arbeidsmiljølovens øvrige bestemmelser i samsvar med denne forskriften.</article></article></section><section class="section" data-section-type="default" data-absoluteaddress="/kapittel/9/" id="kapittel-9" data-lovdata-URL="LTI/forskrift/1986-02-21-540/KAPITTEL_9" data-partID="k9"><h2>Forskrifter.</h2><article class="legalArticle" data-lovdata-URL="LTI/forskrift/1986-02-21-540/§10" data-name="§10" data-partID="§10" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">For at forskrifter gitt i medhold av arbeidsmiljøloven skal gjelde for luftfart som faller inn under forskriften her, må Kongen fastsette dette særskilt.</article></article><article class="legalArticle" data-lovdata-URL="LTI/forskrift/1986-02-21-540/§11" data-name="§11" data-partID="§11" data-absoluteaddress="/kapittel/9/paragraf/2/" id="kapittel-9-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/9/paragraf/2/ledd/1/" id="kapittel-9-paragraf-2-ledd-1">Disse forskriftene trer i kraft 1. april 1986.</article></article></section></main></body></html>