<!DOCTYPE html><html lang="no"><head><title>Forskrift om avgift ved første gangs registrering av campingtilhengere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1986-07-02-1431</dd><dt class="dokid">DokumentID</dt><dd class="dokid">LTI/forskrift/1986-07-02-1431</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 15</dd><dt class="dateInForce">I kraft fra</dt><dd class="dateInForce">1986-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">1986-07-28</dd><dt class="title">Tittel</dt><dd class="title">Forskrift om avgift ved første gangs registrering av campingtilhengere.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 2. juli 1986 i medhold av lov av 19. juni 1959 nr. 2 og Stortingets avgiftsvedtak.</dd><dt class="refid">RefID</dt><dd class="refid">forskrift/1986-07-02-1431</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift ved første gangs registrering av campingtilhengere.<ul class="tocSubUl"><li>§ 1. Avgiftspliktens omfang</li><li>§ 2. Avgiftsbetaling</li><li>§ 3. Behandling av kvitteringer</li><li>§ 4. Avgiftsfritak</li><li>§ 5. Kontroll</li><li>§ 6. Taushetsplikt</li><li>§ 7. Utfyllende bestemmelser</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-02-1431" id="dokument"><h1>Forskrift om avgift ved første gangs registrering av campingtilhengere.</h1><article class="legalArticle" data-lovdata-URL="LTI/forskrift/1986-07-02-1431/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftspliktens omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Avgiften omfatter nye og brukte campingtilhengere ved første gangs registrering av kjøretøyet her i landet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kjøretøygruppe og andre kjøretøydata som er bestemmende for avgiftsplikten, defineres etter Samferdselsdepartementets kjøretøyforskrifter så langt det passer og ikke annet er bestemt.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Oppstår det tvil om den avgiftsmessige klassifisering, avgjøres spørsmålet av Toll- og avgiftsdirektoratet (senere kalt direktoratet).</article></article><article class="legalArticle" data-lovdata-URL="LTI/forskrift/1986-07-02-1431/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftsbetaling</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avgiften skal betales etter den avgiftssats som gjelder på registreringstidspunktet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Avgiften betales til direktoratet på særskilt post- eller bankgirokonto før kjøretøyet tillates registrert.</article></article><article class="legalArticle" data-lovdata-URL="LTI/forskrift/1986-07-02-1431/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Behandling av kvitteringer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kvittering for betalt avgift skal innleveres til biltilsynet. Hvis kvitteringen er utstedt i flere eksemplarer, skal samtlige innleveres.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Biltilsynet beholder kvitteringen og utsteder bekreftelse på at den er mottatt. Bekreftelsen skal gi opplysning om avgiftsbeløp, innbetalingsdato og kjøretøyets kjennemerke.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Biltilsynet oppbevarer innleverte kvitteringer i tre år før de makuleres.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Før kjøretøyet registreres og kjøretillatelse (vognkort) blir utstedt, skal biltilsynet påse at riktig avgift er betalt til direktoratet og at kjøretøyets kjennemerke blir påført kvitteringen.</article></article><article class="legalArticle" data-lovdata-URL="LTI/forskrift/1986-07-02-1431/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avgiftsfritak</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Avgiftsfri registrering på kjennemerker med gule tegn på blå reflekterende bunn, gjelder Campingtilhengere som eies av fremmed stats diplomatisk eller konsulær stasjon, av diplomatisk eller konsulær tjenestemann eller nevnte stasjoners utenlandske personell som nyter personlig toll- og avgiftsfrihet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fritaksvilkårene skal dokumenteres overfor biltilsynet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For avgiftsfri registrering av campingtilhenger på NATO-hovedkvarteret i Norge og hovedkvarterets utenlandske personell som nyter personlig tollfrihet, kreves at vogneierens status blir dokumentert overfor biltilsynet.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Når kjøretøy med registreringstilhørighet som nevnt i første og tredje ledd blir omregistrert på ny eier som ikke har avgiftsfri status, skal avgift betales.</article></article><article class="legalArticle" data-lovdata-URL="LTI/forskrift/1986-07-02-1431/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tjenestemenn fra tollvesenet skal i kontrolløyemed når som helst ha adgang til å foreta ettersyn i regnskapene til firmaer som driver omsetning av registreringspliktige kjøretøyer.</article></article><article class="legalArticle" data-lovdata-URL="LTI/forskrift/1986-07-02-1431/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">. Enhver som innehar offentlig verv, stilling eller oppdrag knyttet til avgiftsforvaltningen skal, med de begrensninger som følger av hans gjøremål, bevare taushet om det han i sitt arbeid har fått vite om noens forretnings-, drifts-, formues- og inntektsforhold og om andre økonomiske og personlige forhold som ikke er alminnelig kjent. Han må heller ikke gjøre bruk av sin viten om slike forhold i egen næringsvirksomhet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Bestemmelsene i første ledd er ikke til hinder for at opplysninger kan gis til annen offentlig myndighet for bruk i dennes arbeid med toll og andre avgifter til staten eller med skatter til stat eller kommune, eller for bruk i statistisk øyemed. Bestemmelsene gjelder heller ikke når allmenne hensyn tilsier at opplysningene gis og departementet samtykker i dette.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Den som mottar opplysninger i medhold av annet ledd har selv taushetsplikt om disse.</article></article><article class="legalArticle" data-lovdata-URL="LTI/forskrift/1986-07-02-1431/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Direktoratet kan gi nærmere bestemmelser til presisering, utfylling og gjennomføring av denne forskrift, herunder beregning, tilbakebetaling, kontroll m.v.</article></article><article class="legalArticle" data-lovdata-URL="LTI/forskrift/1986-07-02-1431/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. august 1986. Fra samme tidspunkt oppheves Finansdepartementets forskrift av 26. november 1976 om avgift ved første gangs registrering av Campingtilhengere.</article></article></main></body></html>