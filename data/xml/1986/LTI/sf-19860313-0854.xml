<!DOCTYPE html><html lang="no"><head><title>Forskrift om produksjonstillegg for tomater og agurker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1986-03-13-854</dd><dt class="dokid">DokumentID</dt><dd class="dokid">LTI/forskrift/1986-03-13-854</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 8</dd><dt class="dateInForce">I kraft fra</dt><dd class="dateInForce">1986-05-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-10-11-3011</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1986-04-30</dd><dt class="title">Tittel</dt><dd class="title">Forskrift om produksjonstillegg for tomater og agurker.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 13. mars 1986 med hjemmel i Jordbruksavtalen § 46.10.</dd><dt class="refid">RefID</dt><dd class="refid">forskrift/1986-03-13-854</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om produksjonstillegg for tomater og agurker.</li></ul></dd></dl></header><main class="documentBody" data-lovdata-URL="LTI/forskrift/1986-03-13-854" id="dokument"><h1>Forskrift om produksjonstillegg for tomater og agurker.</h1><ul class="defaultList"><li data-li-identifier="1." data-name="1."><article class="listArticle" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Formålet med tilskottet er å dempe virkningen av høye kostnader tidlig i produksjonssesongen og stimulere til markedsdekning for tomater og agurker.</article></article></li><li data-li-identifier="2." data-name="2."><article class="listArticle" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Produksjonstilskottet gis som et tilskott til produktprisen for vare av kvalitet Kl. I til alle produsenter som er godkjent etter de generelle regler for tilskott i grøntsektoren. Varen må leveres til grossist som er godkjent etter de generelle regler for tilskott i grøntsektoren.</article></article></li><li data-li-identifier="3." data-name="3."><article class="listArticle" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Tilskottet gis for maksimalt en samlet produksjon av tomater og agurker som tilsvarer 2 årsverk pr. bruk beregnet for hele vekstsesongen.</article></article></li><li data-li-identifier="4." data-name="4."><article class="listArticle" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Tilskottet gis for leveranser fra sesongstart og fram til 1. juli etter følgende satser:</article><article class="legalP" data-absoluteaddress="/punkt/4/ledd/2/" id="punkt-4-ledd-2">Tomater:</article><article class="legalP" data-absoluteaddress="/punkt/4/ledd/3/" id="punkt-4-ledd-3">For inntil 25 tonn kr. 1,85 pr. kg.</article><article class="legalP" data-absoluteaddress="/punkt/4/ledd/4/" id="punkt-4-ledd-4">Agurker:</article><article class="legalP" data-absoluteaddress="/punkt/4/ledd/5/" id="punkt-4-ledd-5">For inntil 55 tonn kr. 0,45 pr. kg.</article><article class="legalP" data-absoluteaddress="/punkt/4/ledd/6/" id="punkt-4-ledd-6">To årsverk tilsvarer, for den fastsatte periode, 25 tonn for tomater og for agurker 55 tonn. For produsenter med både agurkog tomatproduksjon beregnes tilskottet først for tomater. Dersom leveransen ikke når opp i 25 tonn (2 årsverk), gis det også tilskott til agurk inntil grensen på 2 årsverk er nådd. Tomatleveransen beregnes da i prosent av 25 tonn. Den resterende del for å oppfylle 2 årsverk går til agurker der kvantumet beregnes ut fra 55 tonn.</article></article></li><li data-li-identifier="5." data-name="5."><article class="listArticle" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Tilskottene utbetales av Omsetningsrådet etter oppgaver fra de godkjente omsetningsledd. Oppgavene skal være attestert av statsautorisert eller registrert revisor.</article><article class="legalP" data-absoluteaddress="/punkt/5/ledd/2/" id="punkt-5-ledd-2">Frist for innsendelse av oppgaver er 10. august.</article></article></li><li data-li-identifier="6." data-name="6."><article class="listArticle" data-absoluteaddress="/punkt/6/" id="punkt-6"><span class="data-originalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Tilskottene utbetales til den enkelte produsent, men Omsetningsrådet kan likevel gjøre avtale med omsetningsledd om utbetaling gjennom disse i de tilfeller dette er mest tjenlig.</article></article></li><li data-li-identifier="7." data-name="7."><article class="listArticle" data-absoluteaddress="/punkt/7/" id="punkt-7"><span class="data-originalId">7.</span><article class="legalP" data-absoluteaddress="/punkt/7/ledd/1/" id="punkt-7-ledd-1">Forskriften gjelder for 1986 års avling. Samtidig oppheves pkt. II. Produksjonstillegg for tomater og agurker i Regler for tilskott i grøntsektoren av 11. oktober 1984</article></article></li></ul></main></body></html>