<!DOCTYPE html><html lang="no"><head><title>Midlertidig lov om utvidet forsøksvirksomhet i kommuner og fylkeskommuner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">LOV-1986-05-02-16</dd><dt class="dokid">DokumentID</dt><dd class="dokid">LTI/lov/1986-05-02-16</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 10</dd><dt class="dateInForce">I kraft fra</dt><dd class="dateInForce">1986-05-02</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-05-29</dd><dt class="titleShort">Korttittel</dt><dd class="titleShort">Midlertidig lov om utvidet forsøksvirksomhet</dd><dt class="title">Tittel</dt><dd class="title">Midlertidig lov om utvidet forsøksvirksomhet i kommuner og fylkeskommuner.</dd><dt class="miscInformation">Annet om dokumentet</dt><dd class="miscInformation">Ot.prp.nr.36 (1985–1986), Innst.O.nr.33 (1985–1986) og Besl.O.nr.42 (1985–1986). Odels- og Lagtingsvedtak hhv. 8. og 17. april 1986. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1986-05-02-16</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om utvidet forsøksvirksomhet i kommuner og fylkeskommuner.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/lov/1986-05-02-16" id="dokument"><h1>Midlertidig lov om utvidet forsøksvirksomhet i kommuner og fylkeskommuner.</h1><article class="legalArticle" data-lovdata-URL="LTI/lov/1986-05-02-16/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Etter reglene i denne lov kan kommuner og fylkeskommuner som har fått status som frikommuner etter § 2, gjennomføre forsøk med det formål å oppnå en bedre tilpassing av den kommunale/fylkeskommunale forvaltning til de lokale forhold. Ved forsøkene skal det legges særlig vekt på å forbedre den offentlige tjenesteyting overfor borgerne, og på å få til en mest mulig hensiktsmessig ressursutnyttelse i den kommunale og fylkeskommunale virksomhet.</article></article><article class="legalArticle" data-lovdata-URL="LTI/lov/1986-05-02-16/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kongen fastsetter etter søknad fra det enkelte kommunestyre/ fylkesting om en kommune/fylkeskommune skal få status som frikommune. Slik status kan gis til høyst 20 kommuner og 4 fylkeskommuner.</article></article><article class="legalArticle" data-lovdata-URL="LTI/lov/1986-05-02-16/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kongen kan for den enkelte frikommune samtykke i<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">avvik fra gjeldende lover og forskrifter om hvordan kommunene og fylkeskommunene skal organisere sin virksomhet og løse sine oppgaver.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">mindre avvik fra bestemmelsene om oppgavefordelingen mellom staten, kommunene og fylkeskommunene, såfremt særlige grunner taler for det.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">unntak fra statlige kontrollordninger overfor kommunene og fylkeskommunene, såfremt det finnes forsvarlig.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Samtykke etter første ledd kan bare gis i samband med forsøksvirksomhet som oppfyller de mål som er satt i § 1 og for øvrig finnes faglig vel underbygget.</article></article><article class="legalArticle" data-lovdata-URL="LTI/lov/1986-05-02-16/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det kan ikke gis samtykke til avvik fra<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">de grunnleggende bestemmelser om organiseringen av og virksomheten til de folkevalgte organer som er nevnt i kommuneloven § 3 og fylkeskommuneloven § 4</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">forvaltningslovens saksbehandlingsregler.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">saksbehandlingsregler i annen lovgivning når bestemmelsene er gitt av hensyn til enkeltpersoners rettssikkerhet, og Kongen ikke finner at dette hensyn ivaretas minst like godt ved den fremgangsmåte det søkes om samtykke til.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Samtykke til avvik kan ikke gis når dette vil innebære innskrenking av rettigheter eller utvidelse av plikter som enkeltpersoner har etter gjeldende lovgivning.</article></article><article class="legalArticle" data-lovdata-URL="LTI/lov/1986-05-02-16/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Regler for frikommuneforsøket i den enkelte kommune/fylkeskommune fastsettes ved vedtekter. Ved utarbeidelsen av vedtektene får § 37 i forvaltningsloven tilsvarende anvendelse.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Vedtektene vedtas av henholdsvis kommunestyret/fylkestinget, og trenger godkjenning av Kongen. I forbindelse med godkjenningen kan Kongen gjøre mindre vesentlige endringer i vedtektene.</article></article><article class="legalArticle" data-lovdata-URL="LTI/lov/1986-05-02-16/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne lov innebærer ingen innskrenking i forsøksvirksomhet som drives i medhold av annen lovgivning.</article></article><article class="legalArticle" data-lovdata-URL="LTI/lov/1986-05-02-16/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kongen kan gi nærmere regler om gjennomføringen av denne lov.</article></article><article class="legalArticle" data-lovdata-URL="LTI/lov/1986-05-02-16/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne lov trer i kraft straks og gjelder til 1. januar 1991.</article></article></main></body></html>