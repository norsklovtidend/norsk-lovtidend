<!DOCTYPE html><html lang="no"><head><title>Forskrift om endring av forskrift om bemanning av norske borefartøy og andre flyttbare innretninger i sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:55</dd><dt class="legacyID">Datokode</dt><dd class="legacyID">FOR-1986-10-31-2052</dd><dt class="dokid">DokumentID</dt><dd class="dokid">LTI/forskrift/1986-10-31-2052</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 23</dd><dt class="dateInForce">I kraft fra</dt><dd class="dateInForce">1986-11-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-03-23-576</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§46</li><li>lov/1903-06-09-7/§47</li><li>lov/1903-06-09-7/§93</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1986-11-28</dd><dt class="title">Tittel</dt><dd class="title">Forskrift om endring av forskrift om bemanning av norske borefartøy og andre flyttbare innretninger i sjøen.</dd><dt class="refid">RefID</dt><dd class="refid">forskrift/1986-10-31-2052</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om bemanning av norske borefartøy og andre flyttbare innretninger i sjøen.</li></ul></dd></dl></header><main class="documentBody" data-lovdata-URL="LTI/forskrift/1986-10-31-2052" id="dokument"><h1>Forskrift om endring av forskrift om bemanning av norske borefartøy og andre flyttbare innretninger i sjøen.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 31. oktober 1986 endret § 12 i forskrift av 23. mars 1982 nr. 576. Endringen er fastsatt med hjemmel i lov av 9. juni 1903 nr. 7 om Statskontroll med Skibes Sjødygtighed m.v. § 1, § 46, § 47 og § 93, jfr. kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å utferdige forskrifter med hjemmel i sjødyktighetsloven.</article><article class="legalP" data-absoluteaddress="/ledd/2/" id="ledd-2">Endringen innebærer en utvidet adgang for norske borefartøyer m.v. til å benytte seg av sokkelstatens bemanningsregler, dersom disse etter en samlet vurdering av Sjøfartsdirektoratet anses å være likeverdige med de norske.</article><article class="legalP" data-absoluteaddress="/ledd/3/" id="ledd-3">Forsettlig eller uaktsom overtredelse av forskriften er straffbart i henhold til forskriftens § 13, jfr. straffelovens § 339 nr. 2, samt § 304, § 315, § 416, § 424 og § 425.</article><article class="legalP" data-absoluteaddress="/ledd/4/" id="ledd-4">Forskriftsendringen trer i kraft 10. november 1986.</article><article class="legalP" data-absoluteaddress="/ledd/5/" id="ledd-5">Endringsforskriften vil bli omtalt i Meddelelser fra Sjøfartsdirektoratet og inntatt i Skipskontrollens Regler. Korrigert forskrift kan fås ved henvendelse til Sjøfartsdirektoratet, Ekspedisjonen, Postboks 8123 Dep., 0032 Oslo 1.</article><article class="legalP" data-absoluteaddress="/ledd/6/" id="ledd-6">Da Sjøfartsdirektoratet er oppmerksom på at kunngjøring av denne forskriftsendring skjer etter ikrafttredelsesdato, vil de berørte parter bli gjort oppmerksom på endringen i brev, jfr. forvaltningsloven § 38 og § 39.</article></main></body></html>