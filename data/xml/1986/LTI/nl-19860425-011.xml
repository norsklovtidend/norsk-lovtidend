<!DOCTYPE html><html lang="no"><head><title>Lov om fordeling av utgifter til fjerning av innretninger på kontinentalsokkelen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:14</dd><dt class="legacyID">Datokode</dt><dd class="legacyID">LOV-1986-04-25-11</dd><dt class="dokid">DokumentID</dt><dd class="dokid">LTI/lov/1986-04-25-11</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 9</dd><dt class="dateInForce">I kraft fra</dt><dd class="dateInForce">1986-04-25</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-05-14</dd><dt class="titleShort">Korttittel</dt><dd class="titleShort">Fjerningsutgiftsfordelingsloven</dd><dt class="title">Tittel</dt><dd class="title">Lov om fordeling av utgifter til fjerning av innretninger på kontinentalsokkelen.</dd><dt class="miscInformation">Annet om dokumentet</dt><dd class="miscInformation">Ot.prp.nr.33 (1985–1986), Innst.O.nr.28 (1985–1986) og Besl.O.nr.37 (1985–1986). Odels- og Lagtingsvedtak hhv. 20. mars og 8. april 1986. Fremmet av Finans- og tolldepartementet.</dd><dt class="refid">RefID</dt><dd class="refid">lov/1986-04-25-11</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om fordeling av utgifter til fjerning av innretninger på kontinentalsokkelen.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/lov/1986-04-25-11" id="dokument"><h1>Lov om fordeling av utgifter til fjerning av innretninger på kontinentalsokkelen.</h1><article class="legalArticle" data-lovdata-URL="LTI/lov/1986-04-25-11/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Når innretninger brukt til utvinning eller rørledningstransport av petroleum kreves fjernet i medhold av lov av 22. mars 1985 nr. 11 om petroleumsvirksomhet § 30 femte ledd skal staten dekke sin andel av de samlede utgifter ved fjerningen i samsvar med reglene i denne lov.</article></article><article class="legalArticle" data-lovdata-URL="LTI/lov/1986-04-25-11/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Statens prosentvise andel av fjerningsutgiftene i forhold til den enkelte rettighetshaver fastsettes lik summen av rettighetshaverens endelig utlignede skatter på inntekt av utvinning og rørledningstransport av petroleum over de år vedkommende fjerningsenhet har vært i bruk for rettighetshaveren, dividert med summen over de samme årene av rettighetshaverens beregningsgrunnlag for skatt som nevnt i statsskattevedtaket for 1984 § 3 VII bokstav b. Skatt som nevnt i lov av 19. juni 1969 nr. 71 § 5 første ledd, eller tilsvarende skatt beregnet på grunnlag av utbytte som det er gitt fradrag for ved skattleggingen i Norge, tas ikke i betraktning ved beregningen etter første punktum.</article></article><article class="legalArticle" data-lovdata-URL="LTI/lov/1986-04-25-11/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved andelsberegningen etter § 2 skal følgende innretninger anses å utgjøre separate fjerningsenheter:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Hver enkelt produksjonsplattform med tilbehør, så som boligmoduler plassert på plattformen, utstyr for boring av brønner, flammetårn, lagringsanlegg og behandlingsutstyr for petroleum plassert på plattformen, produksjons- og injeksjonsbrønner i tilknytning til plattformen, m.v.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Undersjøiske produksjonsanlegg med tilbehør.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Separate boligplattformer.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Fellesanlegg for lagring eller behandling av petroleum.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Rørlednings system for ilandføring av petroleum, herunder innretninger for pumping, kompresjon m.v. som er nødvendige for transporten. Rørledning m.v. som knytter et felt til eksisterende rørledningssystemer for ilandføring av petroleum anses som eget rørledningssystem.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Forbindelsesbroer og interne feltrørledninger anses som tilbehør til den plattform eller det produksjonsanlegget de ble installert sammen med. Kongen kan gjøre nærmere vedtak om hva som skal regnes med til en fjerningsenhet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fjerningsenheter som nevnt i første ledd bokstav a og b anses å være i bruk fra og med det år ordinær petroleumsproduksjon er påbegynt til og med det år produksjonen endelig opphører. Fjerningsenheter som nevnt i første ledd bokstav c og d anses å være i bruk fra og med det år de betjener minst ett produksjonsanlegg hvor ordinær petroleumsproduksjon er påbegynt til og med det år produksjonen endelig er opphørt ved det siste anlegget enheten betjener. Hvis enheten fjernes på et tidligere tidspunkt, opphører brukstiden det året enheten med endelig virkning ble tatt ut av virksomhet. Fjerningsenheter som nevnt i bokstav e anses å være i bruk fra og med det år ordinær ilandføring av petroleum gjennom systemet starter til og med det år enhver ilandføring gjennom systemet er endelig opphørt. Dersom alle berørte parter samtykker kan det i særlige tilfelle avtales at en annen brukstid enn den som følger av reglene foran legges til grunn ved andelsberegningen.</article></article><article class="legalArticle" data-lovdata-URL="LTI/lov/1986-04-25-11/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens andel etter § 1 omfatter også samtlige utgifter som forholdsmessig faller på statens egne økonomiske andeler av de aktuelle innretninger.</article></article><article class="legalArticle" data-lovdata-URL="LTI/lov/1986-04-25-11/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved fastsettelsen av statens andel etter § 1 skal de ulike rettighetshaveres eierandeler på fjerningstidspunktet legges til grunn. Har en rettighetshaver ervervet sin eierandel i de aktuelle innretninger helt ut gjennom overdragelse av utvinningstillatelse etter de starttidspunkter for brukstiden som er angitt i § 3 tredje ledd, anses brukstiden for denne rettighetshaveren å starte det år overdragelsen fant sted. Departementet kan likevel gjøre vedtak om at en annen brukstid skal legges til grunn hvor en eierandel helt eller delvis er overdratt etter de starttidspunkter som er angitt i § 3 tredje ledd. Slikt vedtak kan også bestemme at andre eierandeler enn nevnt i første punktum eller at tidligere rettighetshaveres inntekts- og skatteforhold skal legges til grunn ved andelsberegningen.</article></article><article class="legalArticle" data-lovdata-URL="LTI/lov/1986-04-25-11/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kongen kan, dersom han finner at statens utgiftsandel fastsatt i samsvar med § 2 utvilsomt må anses som vesentlig for lav i forhold til en rettighetshaver, gjøre vedtak om en annen beregningsmåte. Herunder kan det bestemmes om, og i hvilken utstrekning, rettighetshaverens forventede inntekts- og skatteforhold i fremtiden, eller inntekts- og skatteforholdene til andre rettighetshavere, skal tas i betraktning.</article></article><article class="legalArticle" data-lovdata-URL="LTI/lov/1986-04-25-11/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tvister om beregningen etter reglene foran av statens utgiftsandel i forhold til den enkelte rettighetshaver avgjøres ved voldgift. Reglene i lov om rettergangsmåten for tvistemål av 13. august 1915 nr. 6 kap. 32 kommer i tilfelle til anvendelse så langt de passer.</article></article><article class="legalArticle" data-lovdata-URL="LTI/lov/1986-04-25-11/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne lov trer i kraft straks.</article></article></main></body></html>