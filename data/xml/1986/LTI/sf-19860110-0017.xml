<!DOCTYPE html><html lang="no"><head><title>Forskrift om arbeidsmiljølovens anvendelse for arbeid i enmannsbedrifter innen bygge- og anleggsvirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:47</dd><dt class="legacyID">Datokode</dt><dd class="legacyID">FOR-1986-01-10-17</dd><dt class="dokid">DokumentID</dt><dd class="dokid">LTI/forskrift/1986-01-10-17</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 1</dd><dt class="dateInForce">I kraft fra</dt><dd class="dateInForce">1986-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§2</li></ul></dd><dt class="dateOfPublication">Kunngjort</dt><dd class="dateOfPublication">1986-01-31</dd><dt class="title">Tittel</dt><dd class="title">Forskrift om arbeidsmiljølovens anvendelse for arbeid i enmannsbedrifter innen bygge- og anleggsvirksomhet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 10. januar 1986 med hjemmel i lov av 4. februar 1977 nr. 4 om arbeidervern og arbeidsmiljø m.v. § 2 nr. 5. (§ 2 nr. 5 blir § 2 nr. 7 når lovendringen av 7. juni 1985 trer i kraft på dette punktet). Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1986-01-10-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeidsmiljølovens anvendelse for arbeid i enmannsbedrifter innen bygge- og anleggsvirksomhet.<ul class="tocSubUl"><li>§ 1. Hva forskriftene omfatter</li><li>§ 2. Definisjon</li><li>§ 3. Krav til arbeidsmiljøet</li><li>§ 4. Tekniske innretninger og utstyr</li><li>§ 5. Giftige og helsefarlige stoffer</li><li>§ 6. Bruk av personlig verneutstyr</li><li>§ 7. Ansvar for produsent, leverandør m. v.</li><li>§ 8. Legers meldeplikt</li><li>§ 9. Arbeidstid</li><li>§ 10. Arbeidstilsynet</li><li>§ 11. Straffebestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-10-17" id="dokument"><h1>Forskrift om arbeidsmiljølovens anvendelse for arbeid i enmannsbedrifter innen bygge- og anleggsvirksomhet.</h1><article class="legalArticle" data-lovdata-URL="LTI/forskrift/1986-01-10-17/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriftene omfatter</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder for virksomhet innen bygge- og anleggsvirksomhet som ikke sysselsetter arbeidstaker. Tvist om et arbeid faller inn under disse forskriftene avgjøres av Direktoratet for arbeidstilsynet.</article></article><article class="legalArticle" data-lovdata-URL="LTI/forskrift/1986-01-10-17/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med bygge- og anleggsvirksomhet forstås:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Oppføring av bygninger</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Blikkenslagerarbeid</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Taktekkerarbeid</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Rørleggerarbeid</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Elektrisk installasjonsarbeid</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Maler- og tapetserarbeid</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">Glassmesterarbeid</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">Alminnelig anleggsvirksomhet</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/2/ledd/1/punkt/9/" id="paragraf-2-ledd-1-punkt-9"><span class="data-originalId">i)</span><article class="legalP" data-absoluteaddress="/paragraf/2/ledd/1/punkt/9/ledd/1/" id="paragraf-2-ledd-1-punkt-9-ledd-1">Graving, sprengning og annet grunnarbeid</article></article></li><li data-li-identifier="j)" data-name="j)"><article class="listArticle" data-absoluteaddress="/paragraf/2/ledd/1/punkt/10/" id="paragraf-2-ledd-1-punkt-10"><span class="data-originalId">j)</span><article class="legalP" data-absoluteaddress="/paragraf/2/ledd/1/punkt/10/ledd/1/" id="paragraf-2-ledd-1-punkt-10-ledd-1">Annet arbeid</article></article></li></ul></article></article><article class="legalArticle" data-lovdata-URL="LTI/forskrift/1986-01-10-17/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til arbeidsmiljøet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Arbeidet skal utføres på en fullt forsvarlig måte, og slik at ikke andre som utfører arbeid på samme arbeidsplass utsettes for ulykkes- eller helsefare. Virksomheter som ikke sysselsetter arbeidstaker skal medvirke ved samordningen av virksomhetens verne- og miljøarbeid på arbeidsplassen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det skal særlig sørges for at arbeidet utføres slik:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">at forurensning i form av støv, røyk, gass, damp, generende lukt og stråling unngås, med mindre forurensninger ikke kan medføre uheldige belastninger</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">at støy og rystelser unngås eller reduseres for å hindre uheldige belastninger</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">at det tas nødvendige forholdsregler for å hindre at den som utfører arbeidet og andre som arbeider på arbeidsstedet skades ved fall eller av fallende gjenstander eller ras</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">at brann- og eksplosjonsfare forebygges.</article></article></li></ul></article></article><article class="legalArticle" data-lovdata-URL="LTI/forskrift/1986-01-10-17/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tekniske innretninger og utstyr</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tekniske innretninger og utstyr skal til enhver tid være konstruert og utstyrt med verneinnretninger, slik at den som bruker slikt utstyr er vernet mot skader på liv og helse i samsvar med bestemmelser gitt i og i medhold av arbeidsmiljøloven.</article></article><article class="legalArticle" data-lovdata-URL="LTI/forskrift/1986-01-10-17/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Giftige og helsefarlige stoffer</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Giftige og helsefarlige stoffer skal brukes og oppbevares i samsvar med bestemmelser gitt i og i medhold av arbeidsmiljøloven.</article></article><article class="legalArticle" data-lovdata-URL="LTI/forskrift/1986-01-10-17/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av personlig verneutstyr</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Når det ikke på annen måte kan tas forholdsregler for å oppnå tilfredstillende vern om liv og helse, skal hensiktsmessig personlig verneutstyr brukes i samsvar med bestemmelser gitt i eller i medhold av arbeidsmiljøloven.</article></article><article class="legalArticle" data-lovdata-URL="LTI/forskrift/1986-01-10-17/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ansvar for produsent, leverandør m. v.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Arbeidsmiljølovens §§ 17 og 18 og regler gitt i medhold av disse paragrafene, gjelder for produsenter, leverandører m.v. av tekniske innretninger og utstyr og giftige og helsefarlige stoffer som skal brukes eller ventelig vil bli brukt i virksomhet som nevnt i § 1.</article></article><article class="legalArticle" data-lovdata-URL="LTI/forskrift/1986-01-10-17/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Legers meldeplikt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Legers meldeplikt til Arbeidstilsynet etter arbeidsmiljølovens § 22 gjelder i forhold til slik virksomhet som nevnt i § 1.</article></article><article class="legalArticle" data-lovdata-URL="LTI/forskrift/1986-01-10-17/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Arbeidstid</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Arbeidstidsordninger skal legges opp slik at aktsomhets- og sikkerhetshensyn ikke forringes.</article></article><article class="legalArticle" data-lovdata-URL="LTI/forskrift/1986-01-10-17/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Arbeidstilsynet</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Arbeidstilsynet fører tilsyn med at bestemmelsene gitt i denne forskrift blir overholdt i samsvar med reglene i arbeidsmiljølovens kap. XIII.</article></article><article class="legalArticle" data-lovdata-URL="LTI/forskrift/1986-01-10-17/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Arbeidsmiljølovens § 85 gjelder for den som driver virksomhet som nevnt i § 1 ved overtredelse av disse forskriftene. Det samme gjelder ved overtredelse av pålegg gitt av Arbeidstilsynet. Arbeidsmiljølovens §§ 89, 90, 91 og 92 gjelder tilsvarende i forhold til slik virksomhet som nevnt i § 1.</article></article></main></body></html>