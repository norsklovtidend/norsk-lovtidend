<!DOCTYPE html><html lang="no"><head><title>Forskrift om kapitalutløsning av pensjoner etter lov om pensjonstrygd for sjømenn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">FOR-1986-06-09-1289</dd><dt class="dokid">DokumentID</dt><dd class="dokid">LTI/forskrift/1986-06-09-1289</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 14</dd><dt class="dateInForce">I kraft fra</dt><dd class="dateInForce">1986-08-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-12-03-7/§41</li></ul></dd><dt class="dateOfPublication">Kunngjort</dt><dd class="dateOfPublication">1986-07-11</dd><dt class="title">Tittel</dt><dd class="title">Forskrift om kapitalutløsning av pensjoner etter lov om pensjonstrygd for sjømenn.</dd><dt class="miscInformation">Annet om dokumentet</dt><dd class="miscInformation">Gitt av styret i Pensjonstrygden for sjømenn 30. april 1986 i medhold av lov av 3. desember 1948 nr. 7 om pensjonstrygd for sjømenn § 41 nr. 4 tredje ledd og godkjent av Sosialdepartementet 9. juni 1986.</dd><dt class="refid">RefID</dt><dd class="refid">forskrift/1986-06-09-1289</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kapitalutløsning av pensjoner etter lov om pensjonstrygd for sjømenn.</li></ul></dd></dl></header><main class="documentBody" data-lovdata-URL="LTI/forskrift/1986-06-09-1289" id="dokument"><h1>Forskrift om kapitalutløsning av pensjoner etter lov om pensjonstrygd for sjømenn.</h1><ul class="defaultList"><li data-li-identifier="1." data-name="1."><article class="listArticle" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Alderspensjon som ytes før fylte 67 år utløses når pensjonen etter samordning med uførepensjon fra folketrygden for hel uførhet er mindre enn kr 50,- pr. md. Pensjonen utløses med kapitalverdien av nettopensjonen.</article></article></li><li data-li-identifier="2." data-name="2."><article class="listArticle" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Alderspensjon som ytes etter fylte 67 år utløses når pensjonen etter samordning, med ugradert alderspensjon fra folketrygden er mindre enn kr 50,- pr. md. Pensjonen utløses med kapitalverdien av nettopensjonen.</article></article></li><li data-li-identifier="3." data-name="3."><article class="listArticle" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Enkepensjon som ytes før fylte 67 år utløses når bruttopensjonen er mindre enn kr 50,- pr. md. Enkepensjonen utløses med summen av kapitalverdien av bruttopensjonen beregnet fram til fylte 67 år og av kapitalverdien av pensjonen etter fradrag for ugradert alderspensjon fra folketrygden etter fylte 67 år.</article></article></li><li data-li-identifier="4." data-name="4."><article class="listArticle" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Overgangsstønad som løper til pensjonsalderen utløses etter reglene i nr. 3 sammen med enkepensjonen når bruttostønaden er mindre enn kr 50,- pr. md. Overgangsstønad, som skal opphøre før pensjonsalderen, utbetales som et engangsbeløp som tilsvarer 2 års brutto stønad når bruttostønaden er mindre enn kr 50,- pr. md.</article></article></li><li data-li-identifier="5." data-name="5."><article class="listArticle" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Enkepensjon som ytes etter fylte 67 år utløses når pensjonen etter samordning med ugradert alderspensjon fra folketrygden er mindre enn kr 50,- pr. md. Pensjonen utløses med kapitalverdien av nettopensjonen.</article></article></li><li data-li-identifier="6." data-name="6."><article class="listArticle" data-absoluteaddress="/punkt/6/" id="punkt-6"><span class="data-originalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Barnepensjon utløses når pensjonen etter fradrag for pensjon fra folketrygden er mindre enn kr 50,- pr. md. Pensjonen utløses med kapitalverdien av nettopensjonen beregnet fram til fylte 18 år.</article></article></li><li data-li-identifier="7." data-name="7."><article class="listArticle" data-absoluteaddress="/punkt/7/" id="punkt-7"><span class="data-originalId">7.</span><article class="legalP" data-absoluteaddress="/punkt/7/ledd/1/" id="punkt-7-ledd-1">Dersom det på grunn av manglende trygdetid ikke ytes pensjon fra folketrygden, utløses pensjonen i tilfeller som nevnt under 1-6 når bruttopensjonen er mindre enn kr 50,-. Pensjonen utløses med kapitalverdien av bruttopensjonen.</article></article></li><li data-li-identifier="8." data-name="8."><article class="listArticle" data-absoluteaddress="/punkt/8/" id="punkt-8"><span class="data-originalId">8.</span><article class="legalP" data-absoluteaddress="/punkt/8/ledd/1/" id="punkt-8-ledd-1">Sjømannspensjon som samordnes med personskadepensjon eller tjenestepensjon skal ikke utløses.</article></article></li><li data-li-identifier="9." data-name="9."><article class="listArticle" data-absoluteaddress="/punkt/9/" id="punkt-9"><span class="data-originalId">9.</span><article class="legalP" data-absoluteaddress="/punkt/9/ledd/1/" id="punkt-9-ledd-1">Pensjoner som nevnt i nr. L 2, 5, 6 og 7 utløses etter samme regler dersom pensjonisten ønsker det og pensjonen er mindre enn kr 100,- pr. md.</article></article></li><li data-li-identifier="10." data-name="10."><article class="listArticle" data-absoluteaddress="/punkt/10/" id="punkt-10"><span class="data-originalId">10.</span><article class="legalP" data-absoluteaddress="/punkt/10/ledd/1/" id="punkt-10-ledd-1">Ved beregning av kapitalverdien benyttes:<ul class="defaultList"><li data-li-identifier="a." data-name="a."><article class="listArticle" data-absoluteaddress="/punkt/10/ledd/1/punkt/1/" id="punkt-10-ledd-1-punkt-1"><span class="data-originalId">a.</span><article class="legalP" data-absoluteaddress="/punkt/10/ledd/1/punkt/1/ledd/1/" id="punkt-10-ledd-1-punkt-1-ledd-1">en grunnlagsrente på 8 % pro anno</article></article></li><li data-li-identifier="b." data-name="b."><article class="listArticle" data-absoluteaddress="/punkt/10/ledd/1/punkt/2/" id="punkt-10-ledd-1-punkt-2"><span class="data-originalId">b.</span><article class="legalP" data-absoluteaddress="/punkt/10/ledd/1/punkt/2/ledd/1/" id="punkt-10-ledd-1-punkt-2-ledd-1">tabeller over dødelighetserfaringene for det norske folk for perioden 1983-84 ved kapitalisering av alderspensjoner og enkepensjoner.</article></article></li><li data-li-identifier="c." data-name="c."><article class="listArticle" data-absoluteaddress="/punkt/10/ledd/1/punkt/3/" id="punkt-10-ledd-1-punkt-3"><span class="data-originalId">c.</span><article class="legalP" data-absoluteaddress="/punkt/10/ledd/1/punkt/3/ledd/1/" id="punkt-10-ledd-1-punkt-3-ledd-1">tabeller over gjengiftefrekvenser for enker for perioden 1979-84 ved kapitalisering av enkepensjoner.</article></article></li><li data-li-identifier="d." data-name="d."><article class="listArticle" data-absoluteaddress="/punkt/10/ledd/1/punkt/4/" id="punkt-10-ledd-1-punkt-4"><span class="data-originalId">d.</span><article class="legalP" data-absoluteaddress="/punkt/10/ledd/1/punkt/4/ledd/1/" id="punkt-10-ledd-1-punkt-4-ledd-1">annuiteter (dvs. uten dødsrisiko) for barnepensjoner.</article></article></li></ul></article></article></li><li data-li-identifier="11." data-name="11."><article class="listArticle" data-absoluteaddress="/punkt/11/" id="punkt-11"><span class="data-originalId">11.</span><article class="legalP" data-absoluteaddress="/punkt/11/ledd/1/" id="punkt-11-ledd-1">l tilfelle hvor pensjon skal utbetales med tilbakevirkning beregnes utløsningsbeløpet til summen av kapitalverdien av fremtidig pensjon og terminbeløp som er forfalt og ikke er foreldet etter bestemmelsene i § 41 i lov om pensjonstrygd for sjømenn.</article></article></li></ul></main></body></html>