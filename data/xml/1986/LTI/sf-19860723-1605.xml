<!DOCTYPE html><html lang="no"><head><title>Forskrift om obligatorisk opplæring for fører av moped m. v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1986-07-23-1605</dd><dt class="dokid">DokumentID</dt><dd class="dokid">LTI/forskrift/1986-07-23-1605</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1987-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1979-02-23-4/§5</li><li>forskrift/1968-12-14-9352</li><li>lov/1965-06-18-4/§24</li><li>lov/1965-06-18-4/§25</li><li>lov/1965-06-18-4/§27</li><li>lov/1965-06-18-4/§29</li><li>lov/1965-06-18-4/§30</li><li>lov/1965-06-18-4/§42</li><li>lov/1965-06-18-4/§43</li><li>lov/1976-06-04-63/§13</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Forskrift om obligatorisk opplæring for fører av moped m. v.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 23. juli 1986 med hjemmel i forskrift om førerkort og førerprøve m.v. av 23. februar 1979 § 5 bokstav c) og forskrift om øvingskjøring med motorvogn og om trafikkopplæring m.v. av 14- desember 1968 § 1 nr. 9.</dd><dt class="refid">RefID</dt><dd class="refid">forskrift/1986-07-23-1605</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om obligatorisk opplæring for fører av moped m. v.<ul class="tocSubUl"><li>§ 1. Forskriftenes virkeområde.</li><li>§ 2. Krav til mopedfører.</li><li>§ 3. Krav til opplæring m.v.</li><li>§ 4. Utstedelse av bevis for kjøring med moped.</li><li>§ 5. Gebyr.</li><li>§ 6. Kjøreforbud.</li><li>§ 7. Medbringelse av bevis for kjøring med moped.</li><li>§ 8. Utenlandsk mopedfører.</li><li>§ 9. Dispensasjon i enkelttilfeller.</li><li>§ 10. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-23-1605" id="dokument"><h1>Forskrift om obligatorisk opplæring for fører av moped m. v.</h1><article class="legalArticle" data-lovdata-URL="LTI/forskrift/1986-07-23-1605/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene gjelder for mopedførere som fyller 16 år 1- januar 1987 eller senere, men som ikke har fylt 20 år.</article></article><article class="legalArticle" data-lovdata-URL="LTI/forskrift/1986-07-23-1605/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til mopedfører.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Personer som omfattes av § 1 må for å kunne kjøre moped, ha gjennomgått obligatorisk opplæring som fastsatt i § 3 nedenfor. Kravet om opplæring gjelder ikke hvis disse personer har førerkort for motorvogn klasse A, klasse B (midlertidig eller ordinært) eller klasse T.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For personer mellom 16 og 20 år som ikke omfattes av § 1, gjelder ikke kravet om opplæring. Disse må etter 1. januar 1987 medbringe aldersbevis for kjøring med moped, jfr. § 7-</article></article><article class="legalArticle" data-lovdata-URL="LTI/forskrift/1986-07-23-1605/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til opplæring m.v.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Opplæringen skal skje etter læreplan fastsatt av Vegdirektoratet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Arrangør av obligatorisk opplæring for mopedførere må<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/2/ledd/1/punkt/1/" id="paragraf-3-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/2/ledd/1/punkt/1/ledd/1/" id="paragraf-3-punkt-2-ledd-1-punkt-1-ledd-1">melde fra til biltilsynet i det distrikt opplæringen skal drives og gi opplysning om hvilken person som er ansvarlig for opplæringsvirksomheten,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/ledd/1/punkt/2/" id="paragraf-3-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/punkt/2/ledd/1/" id="paragraf-3-punkt-2-ledd-1-punkt-2-ledd-1">bare nytte undervisningspersonell som har førerkort for motorsykkel ervervet på grunnlag av gjennomgått opplæring og førerprøve klasse A, har minst 3 års kjørepraksis med motorsykkel, og som har lærerutdanning og nødvendig spesialutdanning for å kunne gjennomføre mopedopplæringen etter læreplanens mål,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/2/ledd/1/punkt/3/" id="paragraf-3-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/2/ledd/1/punkt/3/ledd/1/" id="paragraf-3-punkt-2-ledd-1-punkt-3-ledd-1">disponere lokaler og ha utstyr og materiell for undervisningen som angitt i læreplanen,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/punkt/2/ledd/1/punkt/4/" id="paragraf-3-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/punkt/2/ledd/1/punkt/4/ledd/1/" id="paragraf-3-punkt-2-ledd-1-punkt-4-ledd-1">føre elevfortegnelse som viser elevenes navn, adresse, alder, tidspunkt for når vedkommende fullførte opplæringen og når arrangøren fylte ut kursbevis,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/punkt/2/ledd/1/punkt/5/" id="paragraf-3-punkt-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/punkt/2/ledd/1/punkt/5/ledd/1/" id="paragraf-3-punkt-2-ledd-1-punkt-5-ledd-1">oppbevare slike elevfortegnelser i minst 4 år og la elevfortegnelsene være tilgjengelige for biltilsynet.</article></article></li></ul></article></article></li></ul><article class="legalP" data-absoluteaddress="/paragraf/3/ledd/1/" id="paragraf-3-ledd-1">De pedagogiske krav til undervisningspersonell etter bokstav b), anses dekket når vedkommende har trafikklærer- eller kjøreinstruktørgodkjenning etter vegtrafikklovgivningen eller har pedagogisk utdannelse som tilsvarer kravene for lærer i det offentlige skoleverk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For opplæring som ikke foregår i regi av det offentlige skoleverk, kan biltilsynet kreve opplyst hvilke personer som underviser og kan inspisere undervisningen. Biltilsynet kan gi skriftlige pålegg som anses nødvendig for at opplæringen skjer i tråd med Vegdirektoratets læreplan. Finner biltilsynet vesentlige mangler ved opplæringen som ikke straks rettes etter pålegg, kan biltilsynet nekte videre opplæring.</article></article><article class="legalArticle" data-lovdata-URL="LTI/forskrift/1986-07-23-1605/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utstedelse av bevis for kjøring med moped.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Etter fullført opplæring fyller kursarrangør ut kursbevis på blankett fastsatt av Vegdirektoratet. Utfylt kursbevis med foto sendes biltilsynet. Kursbeviset anses gyldig som mopedførerbevis når det er stemplet, signert og plastlaminert av biltilsynet. Før utstedelsen avgjør biltilsynet om opplæringen er gjennomført etter læreplanen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom bevis mistes eller går tapt på annen måte, kan nytt bevis utstedes etter samme prosedyre som ved førstegangsutstedelse. Nytt kursbevis registreres i elevfortegnelsen.</article></article><article class="legalArticle" data-lovdata-URL="LTI/forskrift/1986-07-23-1605/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Gebyr.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For hver utstedelse av kursbevis og aldersbevis hos biltilsynet, betales det samme gebyr som for utstedelse av førerkort uten prøve.</article></article><article class="legalArticle" data-lovdata-URL="LTI/forskrift/1986-07-23-1605/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kjøreforbud.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Før kursbevis utstedes hos biltilsynet, må erverver på beviset erklære at hun/han ikke har eller vil få kjøreforbud for moped av politiet etter vegtrafikkloven § 35. Nedlegges slikt kjøreforbud siden, plikter føreren å innlevere kursbeviset til politiet.</article></article><article class="legalArticle" data-lovdata-URL="LTI/forskrift/1986-07-23-1605/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Medbringelse av bevis for kjøring med moped.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Under kjøring med moped skal fører mellom 16 og 20 år bringe med seg enten mopedførerbevis, førerkort eller aldersbevis, jfr. § 2. Legitimasjonspapir med foto utstedt av offentlig myndighet, samt bankkort med foto, anses likeverdig med særskilt aldersbevis utstedt av biltilsynet.</article></article><article class="legalArticle" data-lovdata-URL="LTI/forskrift/1986-07-23-1605/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utenlandsk mopedfører.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Person bosatt i utlandet kan føre medbrakt utenlandskregistrert moped under midlertidig opphold her etter de eventuelle kompetansekrav som gjelder i vedkommendes hjemland. For kjøring av norskregistrert moped, må vedkommende være fylt 16 år og medbringe utenlandsk mopedførerbevis hvis vedkommende samtidig er under 20 år.</article></article><article class="legalArticle" data-lovdata-URL="LTI/forskrift/1986-07-23-1605/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon i enkelttilfeller.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vegsjefen kan i spesielle tilfeller gjøre unntak fra kravene i denne forskrift, herunder om at annen norsk eller utenlandsk opplæring skal anses likeverdig med forskriftens krav.</article></article><article class="legalArticle" data-lovdata-URL="LTI/forskrift/1986-07-23-1605/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft 1. januar 1987, men gjelder fra 1. oktober 1986 for opplæring som gis med sikte På utstedelse av kursbevis.</article></article></main></body></html>