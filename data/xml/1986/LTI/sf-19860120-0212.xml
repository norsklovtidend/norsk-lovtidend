<!DOCTYPE html><html lang="no"><head><title>Forskrift om endring i forskrift om desinfeksjon av fiskeoppdrettsanlegg m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1986-01-20-212</dd><dt class="dokid">DokumentID</dt><dd class="dokid">LTI/forskrift/1986-01-20-212</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 3</dd><dt class="dateInForce">I kraft fra</dt><dd class="dateInForce">1984-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-12-06-2/§8</li><li>forskrift/1969-05-30-3367</li></ul></dd><dt class="dateOfPublication">Kunngjort</dt><dd class="dateOfPublication">1986-02-19</dd><dt class="title">Tittel</dt><dd class="title">Forskrift om endring i forskrift om desinfeksjon av fiskeoppdrettsanlegg m.v.</dd><dt class="refid">RefID</dt><dd class="refid">forskrift/1986-01-20-212</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om desinfeksjon av fiskeoppdrettsanlegg m.v.</li></ul></dd></dl></header><main class="documentBody" data-lovdata-URL="LTI/forskrift/1986-01-20-212" id="dokument"><h1>Forskrift om endring i forskrift om desinfeksjon av fiskeoppdrettsanlegg m.v.</h1><article class="legalP" data-absoluteaddress="/ledd/1/" id="ledd-1">Med hjemmel i § 8 i lov om tiltak mot sjukdommer hos ferskvannsfisk av 6. desember 1968 nr. 2, jfr. kgl.res. 30. mai 1969 har Landbruksdepartementet 20. januar 1986 foretatt disse endringer i forskrift om desinfeksjon av fiskeoppdrettsanlegg m.v. av 28. oktober 1984 nr. 1877, som trådte i kraft 1. desember 1984, slik at det nå lyder:<ul class="defaultList"><li data-li-identifier="5." data-name="5."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">5.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Desinfeksjon av slaktemottak for fisk.</article></article></li></ul></article><article class="legalP" data-absoluteaddress="/ledd/2/" id="ledd-2">Fisk fra oppdrettsanlegg hvor det er påvist eller mistanke om sjukdom som fiskesjukdomsloven gjelder for, skal slaktes på slakteanlegg som i hvert enkelt tilfelle er godkjent av vedkommende fylkesveterinær. Fylkesveterinæren kan stille de krav til slaktehygiene, til behandling av avfall (fast og flytende, inkl. avløp) og kontroll som han finner nødvendig.</article><article class="legalP" data-absoluteaddress="/ledd/3/" id="ledd-3">Krever slaktingen transport av fisken, skal transporten på forhånd være godkjent av fylkesveterinæren som kan stille de krav til transporten som han finner nødvendig.</article><article class="legalP" data-absoluteaddress="/ledd/4/" id="ledd-4">Søknad om slakting, og evt. om transport, skal i god tid på forhånd sendes til distriktsveterinæren som straks tar saken opp med fylkesveterinæren.</article><article class="legalP" data-absoluteaddress="/ledd/5/" id="ledd-5">Lokalene der slaktebehandlingen av slik fisk har funnet sted, skal rengjøres og desinfiseres i henhold til det som er angitt under pkt. 3.</article><article class="legalP" data-absoluteaddress="/ledd/6/" id="ledd-6">Endringene trer i kraft fra 1. februar 1986.</article></main></body></html>