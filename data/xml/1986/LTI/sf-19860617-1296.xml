<!DOCTYPE html><html lang="no"><head><title>Forskrift om sikringstiltak mot brann på skip som ikke omfattes av sjøsikkerhetskonvensjonen (SOLAS-74).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1986-06-17-1296</dd><dt class="dokid">DokumentID</dt><dd class="dokid">LTI/forskrift/1986-06-17-1296</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 14</dd><dt class="dateInForce">I kraft fra</dt><dd class="dateInForce">1986-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§94</li><li>lov/1903-06-09-7/§96</li><li>lov/1903-06-09-7/§97</li><li>lov/1903-06-09-7/§100</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1986-07-11</dd><dt class="title">Tittel</dt><dd class="title">Forskrift om sikringstiltak mot brann på skip som ikke omfattes av sjøsikkerhetskonvensjonen (SOLAS-74).</dd><dt class="refid">RefID</dt><dd class="refid">forskrift/1986-06-17-1296</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikringstiltak mot brann på skip som ikke omfattes av sjøsikkerhetskonvensjonen (SOLAS-74).</li></ul></dd></dl></header><main class="documentBody" data-lovdata-URL="LTI/forskrift/1986-06-17-1296" id="dokument"><h1>Forskrift om sikringstiltak mot brann på skip som ikke omfattes av sjøsikkerhetskonvensjonen (SOLAS-74).</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 17. juni 1986 fastsatt ovennevnte forskrift.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødygtighed m.v. §§ 1, 41, 41a, 42, 94, 96, 97 og 100, jfr. kgl.res. av 12. oktober 1962, kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å fastsette forskrifter i medhold av sjødyktighetsloven.</article><article class="legalP" data-absoluteaddress="/ledd/3/" id="ledd-3">I forhold til forskrift av 3. desember 1979 om sikringstiltak mot brann på skip som nå oppheves, inneholder ovennevnte forskrift en del lempninger foruten at en rekke krav er strøket på samme måte som for «konvensjonsskip». Bestemmelser om sveising på skip i drift vil bli fastsatt som egen forskrift.</article><article class="legalP" data-absoluteaddress="/ledd/4/" id="ledd-4">Det skal bemerkes at Sjøsikkerhetskonvensjonen fortsatt vil bli gjort gjeldende for passasjerskip med sertifikat for 400 passasjerer og derover i liten kystfart.</article><article class="legalP" data-absoluteaddress="/ledd/5/" id="ledd-5">Forskriften kommer til anvendelse på nye skip. Eksisterende skip skal dog tilfredsstille de krav som gjaldt for skipet tidligere, men i de tilfelle hvor tidligere krav er strengere enn i denne forskrift, vil kravene ikke bli opprettholdt ved ombygging, større reparasjoner m. v.</article><article class="legalP" data-absoluteaddress="/ledd/6/" id="ledd-6">Overtredelse av forskriften kan straffes med bøter i henhold til Alminnelig borgerlig straffelov av 22. mai 1902 nr. 10 § 339 nr. 2, hvis ikke strengere straff kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/7/" id="ledd-7">Forskriften trer i kraft 1. juli 1986. Fra samme tid oppheves forskrift av 3. desember 1979 om sikringstiltak mot brann på skip.</article><article class="legalP" data-absoluteaddress="/ledd/8/" id="ledd-8">Forskriften vil bli inntatt i Skipskontrollens Regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet. Ekspedisjonen, postboks 8123 Dep, 0032 Oslo 1.</article></main></body></html>