<!DOCTYPE html><html lang="no"><head><title>Forskrift for etablererstipend i landbruket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:08</dd><dt class="legacyID">Datokode</dt><dd class="legacyID">FOR-1986-01-27-534</dd><dt class="dokid">DokumentID</dt><dd class="dokid">LTI/forskrift/1986-01-27-534</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 5</dd><dt class="dateInForce">I kraft fra</dt><dd class="dateInForce">1986-01-27</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-03-18</dd><dt class="title">Tittel</dt><dd class="title">Forskrift for etablererstipend i landbruket.</dd><dt class="refid">RefID</dt><dd class="refid">forskrift/1986-01-27-534</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for etablererstipend i landbruket.<ul class="tocSubUl"><li>§ 1. Formål.</li><li>§ 2. Definisjoner.</li><li>§ 3. Vilkår.</li><li>§ 4. Stipendsatser.</li><li>§ 5. Søknad, saksbehandling.</li><li>§ 6. Tilsyn, rapportering.</li><li>§ 7. Utbetaling.</li><li>§ 8. Tilbakebetaling.</li><li>§ 9. Dispensasjon.</li><li>§ 10. Klage.</li><li>§ 11. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-27-534" id="dokument"><h1>Forskrift for etablererstipend i landbruket.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 27. januar 1986 i medhold av vedtektene for Landbrukets utbyggingsfond.</article><article class="legalArticle" data-lovdata-URL="LTI/forskrift/1986-01-27-534/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med stipendordningen er å stimulere til etablering av lønnsom virksomhet som kan gi varig sysselsetting for kvinner i og i tilknytning til landbruksnæringen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tiltak med sikte på å forberede etablering av ny virksomhet med ekspansjonsmuligheter i tilknytning til landbruksnæringen og som kan sikre sysselsettingen både for kvinner og menn i landbruket, kan også komme inn under denne stipendordningen.</article></article><article class="legalArticle" data-lovdata-URL="LTI/forskrift/1986-01-27-534/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det kan gis stipend til delvis dekning av kostnader med å utvikle en idé til realiserbart driftsopplegg, undersøke grunnlaget for den nye virksomheten, skaffe seg fagkunnskap, foreta markedsundersøkelser m.v.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan gis stipend til kvinner som skal etablere seg i jordbruket som eiere eller forpaktere av bruk. Stipendiet gis til delvis dekning av kostnader med forberedelser, reiser o.l. jfr. pkt. 3.3.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Stipend kan gis til enkeltpersoner og til grupper som samarbeider om prosjekt.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Dersom prosjektet skal administreres av en forskningsinstitusjon, høyskole, organisasjon eller tilsvarende og den prosjektansvarlige/søkeren er ansatt ved vedkommende institusjon, kan det ikke gis stipend etter denne ordningen.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Prosjekt som er finansiert med støtte fra forskningsråd (NLVF, NTNF m.fl.). Distriktenes utbyggingsfond eller andre kommer ikke inn under denne ordningen.</article></article><article class="legalArticle" data-lovdata-URL="LTI/forskrift/1986-01-27-534/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår.</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Krav til søkeren.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Det er en forutsetning at søkeren gjennom sin tidligere utdannelse og/eller praksis må kunne sannsynliggjøre at hun/han vil være i stand til å utrede de forhold som må belyses før eventuell etablering kan foretas.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Krav til prosjektet.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Den framlagte idé må være bearbeidet fram til et stadium som gir holdepunkter for å vurdere innhold og potensiale. Tiltak som gir spesielle muligheter for sysselsetting av kvinner og tiltak som representerer noe kvalitativt nytt i distriktet skal normalt tillegges størst vekt.</article><article class="legalP" data-absoluteaddress="/paragraf/3/punkt/2/ledd/3/" id="paragraf-3-punkt-2-ledd-3">Det forutsettes at prosjektet omfatter perioden fram til driften/virksomheten starter opp og at prosjektperioden normalt ikke skal ha varighet over ett år.</article><article class="legalP" data-absoluteaddress="/paragraf/3/punkt/2/ledd/4/" id="paragraf-3-punkt-2-ledd-4">Ved etablering på gårdsbruk, jfr. § 2, må det gis opplysninger om det konkrete eier-/forpakterforholdet, tidsplan for overtakelse, planer for jordbruksproduksjon o.l. og de aktiviteter som stipendsøknaden omfatter. Dersom søkeren ikke eier bruket må eieren bekrefte opplysningene i søknaden.</article></article><article class="marginIdArticle" data-partID="a3.3" data-absoluteaddress="/paragraf/3/punkt/3/" id="paragraf-3-punkt-3"><span class="data-marginOriginalId">3.3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Plan m.v.</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Det skal utarbeides prosjektbeskrivelse (arbeidsplan) og framdriftsplan med angivelse av når arbeidet planlegges påbegynt og avsluttet, kostnadsoverslag og finansieringsplan.</article><article class="legalP" data-absoluteaddress="/paragraf/3/punkt/3/ledd/3/" id="paragraf-3-punkt-3-ledd-3">Av prosjektbeskrivelsen skal det bl.a. gå fram hvilke forutsetninger som legges til grunn og forventet resultat/målsetting.</article><article class="legalP" data-absoluteaddress="/paragraf/3/punkt/3/ledd/4/" id="paragraf-3-punkt-3-ledd-4">I kostnadsoverslaget tas med utgifter som søkeren har med gjennomføring av prosjektet, så som utgifter til reiser, opphold, kjøp av tjenester, materiell m.v.</article><article class="legalP" data-absoluteaddress="/paragraf/3/punkt/3/ledd/5/" id="paragraf-3-punkt-3-ledd-5">Av finansieringsplanen skal det gå fram hvor stor del av kostnadene som er planlagt dekket med egne midler, stipend og eventuelt lån i privat bank. Kopi av selvangivelse, eventuelt næringsoppgave med tilleggsskjema skal følge søknaden.</article><article class="legalP" data-absoluteaddress="/paragraf/3/punkt/3/ledd/6/" id="paragraf-3-punkt-3-ledd-6">Det skal gis opplysninger om bostedsadresse, adresse under prosjektarbeidet og adresse, eventuelt kontonummer, for utbetaling av stipend.</article></article></article><article class="legalArticle" data-lovdata-URL="LTI/forskrift/1986-01-27-534/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Stipendsatser.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Størrelsen på stipendet skal fastsettes i hvert enkelt tilfelle. Ved vurderingen av hvor stort stipend som skal gis, skal det tas hensyn til søkerens evne til å finansiere prosjektet sjøl og til den betydning prosjektet har for å skape arbeidsplasser og sikre sysselsettingen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Stipendet er avgrenset til maks. kr. 10.000 pr. person/måned og forutsettes vanligvis ikke å skulle gå ut over kr. 100.000.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Stipendet anses som skattepliktig næringsinntekt og medfører ikke arbeidsgiveransvar for det offentlige.</article></article><article class="legalArticle" data-lovdata-URL="LTI/forskrift/1986-01-27-534/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad, saksbehandling.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknaden med vedlegg jfr. pkt. 3.3 sendes om landbrukskontoret, jordbruksetaten i søkerens bostedskommune til fylkeslandbrukskontoret. Begge instanser skal uttale seg.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Søknaden med vedlegg sendes deretter til Landbrukets utbyggingsfond. Landbruksdepartementet.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Styret for Landbrukets utbyggingsfond fastsetter stipendet etter de retningslinjer som er gitt i § 4 og setter frist for når prosjektarbeidet skal være ferdig og for innsending av sluttrapport.</article></article><article class="legalArticle" data-lovdata-URL="LTI/forskrift/1986-01-27-534/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn, rapportering.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Stipendiaten forplikter å sende fylkeslandbrukskontoret rapport om prosjektarbeidet og regnskap over utgiftene til prosjektet med kopi til Landbrukets utbyggingsfond. Denne rapporten og regnskapet må foreligge før sluttutbetaling kan finne sted.</article></article><article class="legalArticle" data-lovdata-URL="LTI/forskrift/1986-01-27-534/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fylkeslandbrukskontoret utbetaler stipendet forskottsvis for inntil 3 måneder om gangen. Minst 25 % holdes tilbake for utbetaling når prosjektet er avsluttet og rapporten foreligger.</article></article><article class="legalArticle" data-lovdata-URL="LTI/forskrift/1986-01-27-534/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom vesentlige forutsetninger for etablererstipendet ikke blir oppfylt, vil stipendet kunne kreves helt eller delvis tilbakebetalt.</article></article><article class="legalArticle" data-lovdata-URL="LTI/forskrift/1986-01-27-534/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Departementet kan fravike bestemmelsene i denne forskrift når særlige grunner tilsier det. Dispensasjon kan ikke gå ut over formålet med tilskottsordningen.</article></article><article class="legalArticle" data-lovdata-URL="LTI/forskrift/1986-01-27-534/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak som er truffet i medhold av denne forskrift, gir klagerett etter lov av 10. februar 1967 om behandlingsmåten i forvaltningssaker (forvaltningsloven) kap. VI.</article></article><article class="legalArticle" data-lovdata-URL="LTI/forskrift/1986-01-27-534/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Disse forskrifter trer i kraft straks.</article></article></main></body></html>