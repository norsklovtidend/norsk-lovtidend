<!DOCTYPE html><html lang="no"><head><title>Forskrift om endring av forskrift om kjøretøy (kjøretøyforskriftene).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1986-06-17-1297</dd><dt class="dokid">DokumentID</dt><dd class="dokid">LTI/forskrift/1986-06-17-1297</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 14</dd><dt class="dateInForce">I kraft fra</dt><dd class="dateInForce">1986-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-12-31-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§4</li><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1986-03-21-750</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">1986-07-11</dd><dt class="title">Tittel</dt><dd class="title">Forskrift om endring av forskrift om kjøretøy (kjøretøyforskriftene).</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 17. juni 1986 med hjemmel i vegtrafikkloven av 18. juni 1965 nr. 4 §§ 4 og 13-16, jfr. kgl.res. av 21. mars 1986 nr. 750 og Samferdselsdepartementets delegeringsvedtak av 24. november 1980.</dd><dt class="refid">RefID</dt><dd class="refid">forskrift/1986-06-17-1297</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om kjøretøy (kjøretøyforskriftene).<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/1986-06-17-1297" id="dokument"><h1>Forskrift om endring av forskrift om kjøretøy (kjøretøyforskriftene).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-06-17-1297/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift om kjøretøy av 31. desember 1969 gjøres følgende endringer:</article> <article class="defaultP" margin-top="true">§ 136 nr. 1, nytt annet og tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Føreren skal påse at han fra sin plass har tilstrekkelig utsyn til alle sider.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved stans eller parkering skal føreren sørge for at kjøretøy ikke kan komme i gang av seg selv. Fører av motorvogn skal også treffe hensiktsmessige tiltak for å hindre uvedkommende bruk.</article> <article class="defaultP" margin-top="true">§ 136 nr. 4 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Når føreforhold gjør det nødvendig, må kjøretøy ikke brukes uten at det er sikret tilstrekkelig veggrep ved bruk av pigger, kjettinger eller liknende.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">I kjøretøy med tillatt totalvekt 3.500 kg eller mer skal det medføres kjettinger som er tilpasset kjøretøyets hjul dersom det kan ventes at kjøretøyet vil måtte kjøre på snø- eller isdekket veg. Avstanden mellom tverrlenkene i kjetting må ikke være større enn at minst en Jenke alltid ligger an mot kjørebanen.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Kjøretøy må ikke brukes dersom det har hjul eller belter eller utstyr på disse som kan volde uforholdsmessig skade på vegbanen.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Piggdekk, kjetting eller liknende må ikke brukes i perioden 1. mai -15. oktober om ikke særlige føreforhold gjør det nødvendig.</article> <article class="defaultP" margin-top="true">§ 136 nr. 5 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I bil skal medføres varseltrekant av godkjent type:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Er kjøretøy plassert til fare eller hinder for trafikken og det ikke straks flyttes til egnet sted, skal føreren varsle andre trafikanter med godkjent varseltrekant, nødsignallys eller på annen måte. Varseltrekanten skal plasseres i slik avstand fra kjøretøyet at andre kjørende kan se det i tide.</article> <article class="defaultP" margin-top="true">§ 138 nr. 2 bokstav e og f skal lyde:<ul class="defaultList"><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">e)</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">På moped medtas ett barn under 10 år, når barnet er betryggende plassert på særskilt sete og er beskyttet mot hjuleiker, kjeder m. v.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">f)</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">På sykkel medtas ett barn under 10 år, når den syklende er minst 16 år og barnet er betryggende plassert på særskilt sete og er beskyttet mot hjuleiker, kjeder m.v.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-06-17-1297/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I forskrift om kjøretøy av 31. desember 1969 erstattes ordet retningssignallys av retningslys i følgende bestemmelser:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">§ 17 nr. 1 e), § 43 nr. 1 d), § 43 nr. 2 c), § 43 nr. 5 tredje og fjerde ledd, § 65 nr. 1 d), § 65 nr. 2 c), § 65 nr. 4 tredje ledd, § 87 nr. 1 d), § 87 nr. 2 c), § 87 nr. 6 tredje ledd, § 107 nr. 1 c), § 107 nr. 2 b), § 107 nr. 3 b) og § 107 nr. 5 annet ledd.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-06-17-1297/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I forskrift om kjøretøy av 31. desember 1969 erstattes ordet stoppsignallys av stopplys i følgende bestemmelser:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">§ 17 nr. 1 h), § 43 nr. 1 f), § 43 nr- 2 e), § 43 nr. 5 tredje og fjerde ledd, § 65 nr. 4 annet ledd, § 87 nr. 1 f), § 87 nr. 6 tredje ledd, § 107 nr. 1 f), § 107 nr. 3 d) og § 107 nr. 5 tredje ledd.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1986-06-17-1297/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Denne forskrift trer i kraft 1. oktober 1986.</article></section></main></body></html>