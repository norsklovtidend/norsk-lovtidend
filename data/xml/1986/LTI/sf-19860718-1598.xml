<!DOCTYPE html><html lang="no"><head><title>Forskrift om oppdrett av stamfisk av laks, ørret og regnbueørret.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">FOR-1986-07-18-1598</dd><dt class="dokid">DokumentID</dt><dd class="dokid">LTI/forskrift/1986-07-18-1598</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-07-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§6</li><li>lov/1985-06-14-68/§13</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Forskrift om oppdrett av stamfisk av laks, ørret og regnbueørret.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 18. juli 1986 i medhold av § 6 og § 13 i lov av 14. juni 1985 nr. 68 om oppdrett av fisk, skalldyr m.v.</dd><dt class="refid">RefID</dt><dd class="refid">forskrift/1986-07-18-1598</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppdrett av stamfisk av laks, ørret og regnbueørret.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-18-1598" id="dokument"><h1>Forskrift om oppdrett av stamfisk av laks, ørret og regnbueørret.</h1><article class="legalArticle" data-lovdata-URL="LTI/forskrift/1986-07-18-1598/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder oppdrett av stamfisk av laks, ørret og regnbueørret i matfiskanlegg som skal plasseres på egen lokalitet, med formål å produsere rogn og melke av sykdomsfri fisk med høy avlsverdi eller fra spesielle stammer.</article></article><article class="legalArticle" data-lovdata-URL="LTI/forskrift/1986-07-18-1598/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten tillatelse av Fiskeridirektøren eller den han bemyndiger må ingen bygge, innrede, utvide, erverve, drive, eie eller inneha majoritetsinteresser i anlegg for oppdrett av fisk. Oppdrett på annen måte enn ved anleggsdrift kan heller ingen drive uten tillatelse.</article></article><article class="legalArticle" data-lovdata-URL="LTI/forskrift/1986-07-18-1598/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Søknad etter denne forskrift utfylles i to eksemplarer på fastsatt skjema hvorav ett sendes til fiskerisjefen i fylket, og ett til kommunen der anlegget søkes lokalisert.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Søkere skal etter anvisning fra kommunen sørge for at søknaden legges ut til offentlig innsyn, og at dette kunngjøres i Norsk Lysingsblad og i to aviser som er vanlig lest i området.</article></article></li></ul></article><article class="legalArticle" data-lovdata-URL="LTI/forskrift/1986-07-18-1598/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I tillegg til de vilkår som fremgår av oppdrettslovens § 5, skal stamfiskanlegget plasseres på godt egnet lokalitet med hensyn til strømforhold, forurensning m.v. og i så stor avstand fra annen oppdrettsvirksomhet at faren for overføring av sykdom mellom anleggene blir minst mulig.</article></article><article class="legalArticle" data-lovdata-URL="LTI/forskrift/1986-07-18-1598/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tillatelse etter § 2 kan gis:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">til innehavere av tillatelse til oppdrett av matfisk eller settefisk av laks, ørret og regnbueørret, etter faglig råd fra fiskerisjefen i vedkommende distrikt på bakgrunn av innhentet uttalelse fra fylkesveterinæren og fiskeoppdrettsnæringen. Tillatelsen er tidsavgrenset til en periode på 5 år og gis for et oppdrettsvolum på 1.000 m. Det kan gis tillatelse til at inntil 4 slike konsesjoner kan slåes sammen og etableres på en lokalitet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">til fylkeslag av Norske Fiskeoppdretteres Forening. Tillatelsen gis for et oppdrettsvolum på inntil 8.000 m .</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">til innehavere av tillatelse til klekking av rogn og oppdrett av settefisk for kultiveringsformål. Tillatelsen gis for et oppdrettsvolum på inntil 1.000 m etter anbefaling fra fylkesmannens miljøvernavdeling.</article></article></li></ul></article></article><article class="legalArticle" data-lovdata-URL="LTI/forskrift/1986-07-18-1598/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren fastsetter antall anlegg som nevnt i § 5, 1 og 2, i det enkelte fylke.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ved tildeling av tillatelse etter § 2 skal det legges vekt på søkerens teoretiske og praktiske kvalifikasjoner, og en hensiktsmessig spredning av stamfiskanleggene i vedkommende fylke.</article></article><article class="legalArticle" data-lovdata-URL="LTI/forskrift/1986-07-18-1598/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tillatelse etter § 2 kan trekkes tilbake dersom vilkåret i § 1 ikke blir oppfylt.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Tillatelse som ikke er nyttet innen 2 år, faller bort.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Anlegg som ikke har vært benyttet over en periode på 2 år, kan forlanges fjernet.</article></article><article class="legalArticle" data-lovdata-URL="LTI/forskrift/1986-07-18-1598/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Søknader om stamfiskanlegg som nevnt i § 5 pkt. 1 som er innsendt etter 1. november 1986 vil ikke bli behandlet.</article></article><article class="legalArticle" data-lovdata-URL="LTI/forskrift/1986-07-18-1598/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>