<!DOCTYPE html><html lang="no"><head><title>Reglement for graden Master of Philosophy (M.Phil.) ved universitetet i Bergen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1986-09-01-1795</dd><dt class="dokid">DokumentID</dt><dd class="dokid">LTI/forskrift/1986-09-01-1795</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 19</dd><dt class="dateInForce">I kraft fra</dt><dd class="dateInForce">1986-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58/§3</li><li>lov/1970-06-19-58/§5</li></ul></dd><dt class="dateOfPublication">Kunngjort</dt><dd class="dateOfPublication">1986-09-26</dd><dt class="title">Tittel</dt><dd class="title">Reglement for graden Master of Philosophy (M.Phil.) ved universitetet i Bergen.</dd><dt class="refid">RefID</dt><dd class="refid">forskrift/1986-09-01-1795</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Reglement for graden Master of Philosophy (M.Phil.) ved universitetet i Bergen.<ul class="tocSubUl"><li>§ 1. Tittel og grad</li><li>§ 2. Omfang og nivå</li><li>§ 3. Opptakskrav</li><li>§ 4. Studieplan</li><li>§ 5.</li><li>§ 6. Eksamener</li><li>§ 7. Karaktersystem</li><li>§ 8. Fritak for eksamen eller prøve</li><li>§ 9. Vitnemål</li><li>§ 10. Utfyllende regler</li><li>§ 11.</li><li>§ 12. Ikraftsettelse</li></ul></li></ul></dd></dl></header><main class="documentBody" data-lovdata-URL="LTI/forskrift/1986-09-01-1795" id="dokument"><h1>Reglement for graden Master of Philosophy (M.Phil.) ved universitetet i Bergen.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 1. september 1986 med hjemmel i § 3 og § 5 i lov 19. juni 1970 nr. 58 om eksamener og grader ved universiteter og høgskoler og kgl.res. 17. juli 1970 og 29. mars 1985 nr. 695.</article><article class="legalArticle" data-lovdata-URL="LTI/forskrift/1986-09-01-1795/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tittel og grad</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Universitetet i Bergen kan tildele graden Master of Philosophy (M.Phil.) som gir rett til samme tittel.</article></article><article class="legalArticle" data-lovdata-URL="LTI/forskrift/1986-09-01-1795/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang og nivå</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">M.Phil. graden er sammensatt av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">prøver etter nærmere bestemmelser i studieplanen</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">et vitenskapelig arbeid (forskningsoppgave).</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kravene til M.Phil.graden blir normalt fastsatt slik at gradsstudiet kan gjennomføres på 4 semestre. Graden skal i nivå svare til en norsk hovedfagseksamen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Undervisnings- og eksamensspråk er engelsk.</article></article><article class="legalArticle" data-lovdata-URL="LTI/forskrift/1986-09-01-1795/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptakskrav</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For å bli tatt opp til M.Phil.-studiet må søkeren ha universitetsgrad basert på tre års studier eller mer fra godkjent utenlandsk undervisningsinstitusjon eller tilsvarende utdanning godkjent av kollegiet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For søkere med utdanning fra Norge kreves cand.mag.-grad eller tilsvarende utdanning.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Videre kreves særskilt faglig kompetanse innen fagområdet for gradsstudiet tilsvarende norsk mellomfagseksamen eller 30 vekttall ved norsk utdanningsinstitusjon.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Tilfredsstillende engelskkunnskaper må dokumenteres etter nærmere fastsatte krav.</article></article><article class="legalArticle" data-lovdata-URL="LTI/forskrift/1986-09-01-1795/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Studieplan</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Studieplaner med opplysninger om pensum, krav til forskningsoppgave, ulike undervisningstiltak, ekskursjoner, obligatoriske kurs, prøveformer og eksamenskrav fastsettes av kollegiet etter forslag fra det enkelte fakultet.</article></article><article class="legalArticle" data-lovdata-URL="LTI/forskrift/1986-09-01-1795/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">.<i>Krav til gjennomføring au studiet</i></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kollegiet kan bestemme at før visse eksamener avlegges må studenten ha gjennomført eller bestått særlige kurs, prøver, eksamener o.l.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Kollegiet, eller den det bemyndiger, kan i særlige tilfelle frita for slike krav.</article></article><article class="legalArticle" data-lovdata-URL="LTI/forskrift/1986-09-01-1795/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamener</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Eksamener holdes til den tid det enkelte fakultet bestemmer. Nærmere regler om eksamener fastsettes av kollegiet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Bestemmelser om kontinuasjonseksamen og nærmere vilkår for å fremstille seg til slik eksamen, blir fastsatt av kollegiet etter forslag fra det enkelte fakultet.</article></article><article class="legalArticle" data-lovdata-URL="LTI/forskrift/1986-09-01-1795/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Karaktersystem</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved eksamener og prøver brukes ett av følgende karaktersystem:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Karakterskalaen</article><article class="legalP" data-absoluteaddress="/paragraf/7/ledd/1/punkt/1/ledd/2/" id="paragraf-7-ledd-1-punkt-1-ledd-2">A(4) – B(3) – C(2) – D(l) – FAIL</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">De to karakterene</article><article class="legalP" data-absoluteaddress="/paragraf/7/ledd/1/punkt/2/ledd/2/" id="paragraf-7-ledd-1-punkt-2-ledd-2">Pass / Fail</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Hvilket karaktersystem som skal benyttes og hvilke minstekrav som skal stilles ved den enkelte eksamen og prøve bestemmes av kollegiet og tas inn i studieplanen.</article></article><article class="legalArticle" data-lovdata-URL="LTI/forskrift/1986-09-01-1795/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fritak for eksamen eller prøve</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Kollegiet kan etter innstilling fra det enkelte fakultet frita for deleksamen eller prøve:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">Når tilsvarende krav er oppfylt ved en annen institusjon</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">På grunnlag av eksamen eller prøve i et velegnet fag utenfor fagkretsen avlagt ved universitetet eller ved en annen institusjon. Kollegiets avgjørelse kan påklages til departementet. Opplysninger om generelle fritak inntas i studieplanen.</article></article></li></ul></article></article><article class="legalArticle" data-lovdata-URL="LTI/forskrift/1986-09-01-1795/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vitnemål</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">På vitnemålet føres opp eventuell hovedkarakter, tittelen på forskningsoppgaven med særskilt karakter for denne og opplysninger om kurs, eksamener, delkarakterer, ekskursjoner og lignende opplysninger om studiets innhold.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Vitnemålet skal skrives på engelsk.</article></article><article class="legalArticle" data-lovdata-URL="LTI/forskrift/1986-09-01-1795/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utfyllende regler</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Kollegiet kan etter forslag fra det enkelte fakultet gi utfyllende regler til de enkelte bestemmelser i dette reglement.</article></article><article class="legalArticle" data-lovdata-URL="LTI/forskrift/1986-09-01-1795/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskrifter gitt av universitetet</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">De forskrifter kollegiet gir med hjemmel i dette reglement skal tas inn i studieplanen og kan ikke fravikes uten at forskriften gir hjemmel for det.</article></article><article class="legalArticle" data-lovdata-URL="LTI/forskrift/1986-09-01-1795/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikraftsettelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Dette reglement gjelder fra 1. september 1986.</article></article></main></body></html>