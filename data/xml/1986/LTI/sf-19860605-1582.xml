<!DOCTYPE html><html lang="no"><head><title>Forskrift om endring i forskrift om kjøretøy (kjøretøyforskriftene).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1986-06-05-1582</dd><dt class="dokid">DokumentID</dt><dd class="dokid">LTI/forskrift/1986-06-05-1582</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-12-31-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Forskrift om endring i forskrift om kjøretøy (kjøretøyforskriftene).</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 5. juni 1986 med hjemmel i vegtrafikkloven av 18. juni 1965 nr. 4 §§ 13-16, jfr. Samferdselsdepartementets delegeringsvedtak av 24. november 1980.</dd><dt class="refid">RefID</dt><dd class="refid">forskrift/1986-06-05-1582</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kjøretøy (kjøretøyforskriftene).</li></ul></dd></dl></header><main class="documentBody" data-lovdata-URL="LTI/forskrift/1986-06-05-1582" id="dokument"><h1>Forskrift om endring i forskrift om kjøretøy (kjøretøyforskriftene).</h1><article class="legalP" data-absoluteaddress="/ledd/1/" id="ledd-1">I forskrift om kjøretøy av 31. desember 1969 gjøres følgende endringer:</article> <article class="defaultP" margin-top="true">§ 1 nr. 1 bokstavene E, F og H skal lyde:<ul class="defaultList"><li data-li-identifier="E." data-name="E."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">E.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Beltebil: Motorvogn som hovedsakelig er innrettet for transport av personer eller gods og/eller til å trekke annet kjøretøy og som har belter og eventuelt styreski/styrehjul. som har egenvekt 400 kg eller mer, og som er konstruert for en hastighet av 30 km/t eller mer.</article></article></li><li data-li-identifier="F." data-name="F."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">F.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Beltemotorsykkel: Motorvogn som hovedsakelig er innrettet for transport av personer eller gods og/eller til å trekke annet kjøretøy og som har belter og eventuelt styreski/styrehjul, som har egenvekt mindre enn 400 kg, og som er konstruert for en hastighet av 30 km/t eller mer.</article></article></li><li data-li-identifier="H." data-name="H."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">H.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Motorredskap: Motorvogn som hovedsakelig er innrettet for å utføre bestemte arbeider, har fast monterte redskaper eller maskiner og som har hjul og/eller belter, eventuelt med styreski/styrehjul.</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Som motorredskap regnes også motorvogn som hovedsakelig er innrettet for transport av personer eller gods eller til å trekke annet kjøretøy og som har hjul og/eller belter, eventuelt med styreski/styrehjul, og er konstruert for en hastighet mindre enn 30 km/t.</article><article class="legalP" data-absoluteaddress="/ledd/1/punkt/3/ledd/3/" id="ledd-1-punkt-3-ledd-3">Som motorredskap regnes også motorvogn som er bestemt til å føres av gående person. Som motorredskap regnes dessuten kombinasjoner av en slik motorvogn og tilhenger eller tilhengerredskap.</article></article></li></ul></article> <article class="defaultP" margin-top="true">§ 145 nr. 1 a) nytt tredje ledd skal lyde:</article><article class="legalP" data-absoluteaddress="/ledd/2/" id="ledd-2">Endringene i § 1 nr. 1 E og F om konstruktiv hastighet 30 km/t eller mer på beltebil og beltemotorsykkel og i H annet ledd om belter på motorredskap. skal gjelde for kjøretøy som registreres første gang i Norge 1. august 1986 eller senere.</article></main></body></html>