<!DOCTYPE html><html lang="no"><head><title>Forskrift om regulering av fisket etter mussa i 1986.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1986-08-08-1630</dd><dt class="dokid">DokumentID</dt><dd class="dokid">LTI/forskrift/1986-08-08-1630</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 17</dd><dt class="dateInForce">I kraft fra</dt><dd class="dateInForce">1986-08-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1972-06-16-57/§6</li><li>lov/1972-06-16-57/§8</li></ul></dd><dt class="dateOfPublication">Kunngjort</dt><dd class="dateOfPublication">1986-08-26</dd><dt class="title">Tittel</dt><dd class="title">Forskrift om regulering av fisket etter mussa i 1986.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 8. august 1986. Fremmet av Fiskeridepartementet.</dd><dt class="refid">RefID</dt><dd class="refid">forskrift/1986-08-08-1630</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter mussa i 1986.<ul class="tocSubUl"><li>§ 1.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-08-08-1630" id="dokument"><h1>Forskrift om regulering av fisket etter mussa i 1986.</h1><article class="legalP" data-absoluteaddress="/ledd/1/" id="ledd-1">I medhold av §§ 4 og 5 i lov av 3. juni 1983 nr. 40 om saltvannsfiske m.v. og § 6, jfr. § 8 i lov av 16. juni 1972 nr. 57 om regulering av deltakelsen i fisket, er det ved kgl.res. av 8. august 1986 bestemt:</article><article class="legalArticle" data-lovdata-URL="LTI/forskrift/1986-08-08-1630/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I de tidsrom og i de områder som Fiskeridirektøren bestemmer kan det fiskes inntil 200.000 skjepper mussa til konsum i området sør for 62° 11' n.br. og inntil 100.000 skjepper i området nord for 62° 11' n.br., derav inntil 50.000 skjepper i Trondheimsfjorden avgrenset i vest av en linje mellom Frøsetskjer lykt og Rødberg lykt. § 2. Fiskeridirektøren kan stanse fisket når kvotene i § 1 er beregnet oppfisket.</article></article><article class="legalArticle" data-lovdata-URL="LTI/forskrift/1986-08-08-1630/§3" data-name="§3" data-partID="§3" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kvotene i § 1 er forbeholdt de fartøyer som har adgang til å fiske brisling, jfr. kgl.res. av 30. mars 1979.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved fiske nord for Klovningen og i Trondheimsfjorden må dessuten vilkårene for deltakelse i henholdsvis fisket etter norsk vårgytende sild, jfr. kgl.res. av 20. desember 1985 nr. 2242, eller trondheimsfjordsild, jfr. forskrift av 18. juni 1986 nr. 1345, være oppfylt.</article></article><article class="legalArticle" data-lovdata-URL="LTI/forskrift/1986-08-08-1630/§4" data-name="§4" data-partID="§4" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det kvantum mussa som fiskes nord for Klovningen belastes vedkommende fartøys kvote av henholdsvis norsk vårgytende sild eller trondheimsfjordsild.</article></article><article class="legalArticle" data-lovdata-URL="LTI/forskrift/1986-08-08-1630/§5" data-name="§5" data-partID="§5" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridepartementet bemyndiges til å endre denne forskrift.</article></article><article class="legalArticle" data-lovdata-URL="LTI/forskrift/1986-08-08-1630/§6" data-name="§6" data-partID="§6" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt å ta opp av sjøen, låssette eller omsette mussa som er under 12 cm og over 16,5 cm.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Uten hinder av forbudet i første ledd, kan en i hver landing ha inntil 20% i vekt av sild under 12 cm og inntil 20% i vekt av sild over 16,5 cm, dog slik at summen ikke overstiger 20%.</article></article><article class="legalArticle" data-lovdata-URL="LTI/forskrift/1986-08-08-1630/§7" data-name="§7" data-partID="§7" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan gi nærmere forskrifter om gjennomføring og kontroll av disse forskriftene, herunder regler om kontroll og prøver av fangstene.</article></article><article class="legalArticle" data-lovdata-URL="LTI/forskrift/1986-08-08-1630/§8" data-name="§8" data-partID="§8" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsettlig eller uaktsom overtredelse av denne forskrift straffes i samsvar med § 53 i lov av 3. juni 1983 nr. 40 om saltvannsfiske m.v. og § 11 i lov av 16. juni 1972 nr. 57 om regulering av deltakelse i fisket.</article></article><article class="legalArticle" data-lovdata-URL="LTI/forskrift/1986-08-08-1630/§9" data-name="§9" data-partID="§9" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks og gjelder til og med 31. desember 1986.</article></article></main></body></html>