<!DOCTYPE html><html lang="no"><head><title>Prisforskrift om regulering av festeavgifter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1986-11-28-2079</dd><dt class="dokid">DokumentID</dt><dd class="dokid">LTI/forskrift/1986-11-28-2079</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 24</dd><dt class="dateInForce">I kraft fra</dt><dd class="dateInForce">1986-11-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1953-06-26-4/§24</li><li>lov/1953-06-26-4/§52</li></ul></dd><dt class="dateOfPublication">Kunngjort</dt><dd class="dateOfPublication">1986-12-12</dd><dt class="title">Tittel</dt><dd class="title">Prisforskrift om regulering av festeavgifter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 28. november 1986. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">forskrift/1986-11-28-2079</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Prisforskrift om regulering av festeavgifter.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-11-28-2079" id="dokument"><h1>Prisforskrift om regulering av festeavgifter.</h1><article class="legalP" data-absoluteaddress="/ledd/1/" id="ledd-1">I medhold av lov 26. juni 1953 nr. 4 om kontroll og regulering av priser, utbytte og konkurranseforhold § 24, jf. § 52 siste ledd vedtas:</article><article class="legalArticle" data-lovdata-URL="LTI/forskrift/1986-11-28-2079/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene gjelder ved forhøyelse av festeavgift for grunnareal til bruk som tomt til helårsbolig, hytte eller fritidshus. Dersom slik bruk er kombinert med annen bruk av grunnarealet, kommer forskriftene til anvendelse dersom bruken som tomt til bolig må anses som den vesentligste utnyttelse av grunnarealet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene kommer likevel ikke til anvendelse dersom bortfesteren og festeren er enige om forhøyelsen av festeavgiften, og bortfesteren har gjort festeren kjent med forskriftene.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriftene gjelder ikke dersom festeavgiften samlet eller pr. dekar blir mindre enn kr. 1000,- pr. år etter forhøyelsen.</article></article><article class="legalArticle" data-lovdata-URL="LTI/forskrift/1986-11-28-2079/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det må ikke tas høyere festeavgift enn den festeavgiften som gjaldt pr. 26. mai 1983, oppregulert med multiplikator etter § 3 for det år da festeavgiften siste gang ble forhøyet. Dersom festeavgiften ikke har vært forhøyet tidligere, legges til grunn multiplikatoren for det år festeavtalen ble inngått.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Bestemmelsene i første ledd gir ikke bortfester adgang til å ta høyere festeavgift enn det som følger av festekontrakten eller annet rettsgrunnlag.</article></article><article class="legalArticle" data-lovdata-URL="LTI/forskrift/1986-11-28-2079/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved oppregulering av festeavgift etter § 2 første ledd nyttes følgende multiplikator:<table><tbody><tr><td data-text-align="left" data-vertical-align="top">1940</td><td data-text-align="right" data-vertical-align="top">13,82</td><td data-text-align="left" data-vertical-align="top">1960</td><td data-text-align="right" data-vertical-align="top">6,13</td><td data-text-align="left" data-vertical-align="top">980</td><td data-text-align="right" data-vertical-align="top">1,77</td></tr><tr><td data-text-align="left" data-vertical-align="top">1941</td><td data-text-align="right" data-vertical-align="top">11,47</td><td data-text-align="left" data-vertical-align="top">1961</td><td data-text-align="right" data-vertical-align="top">6,02</td><td data-text-align="left" data-vertical-align="top">1981</td><td data-text-align="right" data-vertical-align="top">1,56</td></tr><tr><td data-text-align="left" data-vertical-align="top">1942</td><td data-text-align="right" data-vertical-align="top">10,84</td><td data-text-align="left" data-vertical-align="top">1962</td><td data-text-align="right" data-vertical-align="top">5,72</td><td data-text-align="left" data-vertical-align="top">1982</td><td data-text-align="right" data-vertical-align="top">1,41</td></tr><tr><td data-text-align="left" data-vertical-align="top">1943</td><td data-text-align="right" data-vertical-align="top">10,61</td><td data-text-align="left" data-vertical-align="top">1963</td><td data-text-align="right" data-vertical-align="top">5,61</td><td data-text-align="left" data-vertical-align="top">1983</td><td data-text-align="right" data-vertical-align="top">1,29</td></tr><tr><td data-text-align="left" data-vertical-align="top">1944</td><td data-text-align="right" data-vertical-align="top">10,49</td><td data-text-align="left" data-vertical-align="top">1964</td><td data-text-align="right" data-vertical-align="top">5,29</td><td data-text-align="left" data-vertical-align="top">1984</td><td data-text-align="right" data-vertical-align="top">1,21</td></tr><tr><td data-text-align="left" data-vertical-align="top">1945</td><td data-text-align="right" data-vertical-align="top">10,27</td><td data-text-align="left" data-vertical-align="top">1965</td><td data-text-align="right" data-vertical-align="top">5,03</td><td data-text-align="left" data-vertical-align="top">1985</td><td data-text-align="right" data-vertical-align="top">1,15</td></tr><tr><td data-text-align="left" data-vertical-align="top">1946</td><td data-text-align="right" data-vertical-align="top">10,11</td><td data-text-align="left" data-vertical-align="top">1966</td><td data-text-align="right" data-vertical-align="top">4,83</td><td data-text-align="left" data-vertical-align="top">1986</td><td data-text-align="right" data-vertical-align="top">1,08</td></tr><tr><td data-text-align="left" data-vertical-align="top">1947</td><td data-text-align="right" data-vertical-align="top">9,86</td><td data-text-align="left" data-vertical-align="top">1967</td><td data-text-align="right" data-vertical-align="top">4,65</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top" /><td data-text-align="right" data-vertical-align="top">51987</td><td data-text-align="left" data-vertical-align="top" /><td data-text-align="right" data-vertical-align="top" /><td data-text-align="left" data-vertical-align="top" /><td data-text-align="right" data-vertical-align="top">1,00</td></tr><tr><td data-text-align="left" data-vertical-align="top">1948</td><td data-text-align="right" data-vertical-align="top">10,01</td><td data-text-align="left" data-vertical-align="top">1968</td><td data-text-align="right" data-vertical-align="top">4,53</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1949</td><td data-text-align="right" data-vertical-align="top">10,06</td><td data-text-align="left" data-vertical-align="top">1969</td><td data-text-align="right" data-vertical-align="top">4,39</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1950</td><td data-text-align="right" data-vertical-align="top">9,62</td><td data-text-align="left" data-vertical-align="top">1970</td><td data-text-align="right" data-vertical-align="top">3,99</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1951</td><td data-text-align="right" data-vertical-align="top">8,11</td><td data-text-align="left" data-vertical-align="top">1971</td><td data-text-align="right" data-vertical-align="top">3,74</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1952</td><td data-text-align="right" data-vertical-align="top">7,66</td><td data-text-align="left" data-vertical-align="top">1972</td><td data-text-align="right" data-vertical-align="top">3,48</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1953</td><td data-text-align="right" data-vertical-align="top">7,43</td><td data-text-align="left" data-vertical-align="top">1973</td><td data-text-align="right" data-vertical-align="top">3,23</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1954</td><td data-text-align="right" data-vertical-align="top">7,16</td><td data-text-align="left" data-vertical-align="top">1974</td><td data-text-align="right" data-vertical-align="top">2,98</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1955</td><td data-text-align="right" data-vertical-align="top">7,03</td><td data-text-align="left" data-vertical-align="top">1975</td><td data-text-align="right" data-vertical-align="top">2,66</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1956</td><td data-text-align="right" data-vertical-align="top">6,67</td><td data-text-align="left" data-vertical-align="top">1976</td><td data-text-align="right" data-vertical-align="top">2,41</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1957</td><td data-text-align="right" data-vertical-align="top">6,58</td><td data-text-align="left" data-vertical-align="top">1977</td><td data-text-align="right" data-vertical-align="top">2,22</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1958</td><td data-text-align="right" data-vertical-align="top">6,27</td><td data-text-align="left" data-vertical-align="top">1978</td><td data-text-align="right" data-vertical-align="top">2,07</td><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">1959</td><td data-text-align="right" data-vertical-align="top">6,19</td><td data-text-align="left" data-vertical-align="top">1979</td><td data-text-align="right" data-vertical-align="top">1,97</td><td data-text-align="left" data-vertical-align="top" /><td data-text-align="right" data-vertical-align="top" /></tr></tbody></table></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For tidligere år enn 1940 nyttes multiplikatoren for 1940.</article></article><article class="legalArticle" data-lovdata-URL="LTI/forskrift/1986-11-28-2079/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Departementet og Prisdirektoratet kan gi nærmere bestemmelser om gjennomføring og utfylling av forskriftene.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Prisdirektoratet eller distriktskontorene for Statens pristilsyn kan i særlige tilfelle gjøre unntak fra forskriftene.</article></article><article class="legalArticle" data-lovdata-URL="LTI/forskrift/1986-11-28-2079/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Brudd på forskriftene medfører ikke straff.</article></article><article class="legalArticle" data-lovdata-URL="LTI/forskrift/1986-11-28-2079/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriftene trer i kraft straks og varer til 1. januar 1988. Prisforskrifter om regulering av festeavgifter av 15. november 1985 nr. 1908 oppheves.</article></article></main></body></html>