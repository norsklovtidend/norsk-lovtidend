<!DOCTYPE html><html lang="no"><head><title>Forskrifter om direkte regulering av garantier for lån.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1986-01-10-11</dd><dt class="dokid">DokumentID</dt><dd class="dokid">LTI/forskrift/1986-01-10-11</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 1</dd><dt class="dateInForce">I kraft fra</dt><dd class="dateInForce">1986-01-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2</li></ul></dd><dt class="dateOfPublication">Kunngjort</dt><dd class="dateOfPublication">1986-01-31</dd><dt class="title">Tittel</dt><dd class="title">Forskrifter om direkte regulering av garantier for lån.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. januar 1986 med hjemmel i lov av 25. juni 1965 nr. 2 om adgang til regulering av penge- og kredittforholdene. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1986-01-10-11</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrifter om direkte regulering av garantier for lån.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-10-11" id="dokument"><h1>Forskrifter om direkte regulering av garantier for lån.</h1><article class="legalArticle" data-lovdata-URL="LTI/forskrift/1986-01-10-11/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter omfatter finansinstitusjoner som stiller garanti i låneforhold innenfor sektoren private og kommuner.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftenes bestemmelser gjelder ikke for<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">forretnings- og sparebanker med garantiomfang som ved kontrolltidspunktet er mindre enn 1 pst. av beregningsgrunnlaget for primærreservekrav målt ved utgangen av foregående kvartal, og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">skadeforsikringsselskaper og finansieringsselskaper som har et garantiomfang ved kontrolltidspunktet som er mindre enn 1,5 mill. kroner.</article></article></li></ul></article></article><article class="legalArticle" data-lovdata-URL="LTI/forskrift/1986-01-10-11/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Som garanti i disse forskrifter regnes finansinstitusjonenes garantier for lån mellom låntakere i ovennevnte sektor etter de oppgaver om garantivirksomhet som institusjonene skal sende inn til Bankinspeksjonen og Norges Bank. Med omfanget av garantier menes i disse forskrifter finansinstitusjonenes samlede lånegarantier på et nærmere angitt tidspunkt.</article></article><article class="legalArticle" data-lovdata-URL="LTI/forskrift/1986-01-10-11/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Disse institusjoner skal ved utgangen av hvert kvartal i 1986 ikke ha høyere garantier for lån innenfor nevnte sektor enn 95 pst. av beregningsgrunnlaget.</article></article><article class="legalArticle" data-lovdata-URL="LTI/forskrift/1986-01-10-11/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Med beregningsgrunnlag menes i § 3 i disse forskrifter den enkelte institusjons garantier for lån innenfor ovennevnte sektor ved utgangen av 4. kvartal 1985.</article></article><article class="legalArticle" data-lovdata-URL="LTI/forskrift/1986-01-10-11/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Finansinstitusjoner som overskrider de tillatte rammer for garantiansvarets omfang etter § 3, skal betale renter til statskassen av det overskytende beløp for et tidsrom av tre måneder. Den årlige rentesats fastsettes til 10 pst.</article></article><article class="legalArticle" data-lovdata-URL="LTI/forskrift/1986-01-10-11/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Norges Bank fører tilsyn med at forskriftene overholdes. Finansinstitusjonene skal uoppfordret og senest innen 14 dager etter regnskapsmånedens slutt sende kvartalsoppgaver til Norges Bank. Finansinstitusjonene plikter forøvrig å gi de opplysninger Norges Bank finner nødvendig for kontrollen.</article></article><article class="legalArticle" data-lovdata-URL="LTI/forskrift/1986-01-10-11/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer i kraft straks.</article></article></main></body></html>