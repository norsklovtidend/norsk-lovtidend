<!DOCTYPE html><html lang="no"><head><title>Forskrift for lostjenesten ved beredskap/krig.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1986-07-25-1607</dd><dt class="dokid">DokumentID</dt><dd class="dokid">LTI/forskrift/1986-07-25-1607</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-09-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-04-09-2/§9</li><li>lov/1948-04-09-2/§15</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Forskrift for lostjenesten ved beredskap/krig.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 25. juli 1986 med hjemmel i § 9 og § 15 i lov om losvesenet av 9. april 1948 nr. 2. Fremmet av Fiskeridepartementet.</dd><dt class="refid">RefID</dt><dd class="refid">forskrift/1986-07-25-1607</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for lostjenesten ved beredskap/krig.<ul class="tocSubUl"><li>I<ul class="tocSubUl"><li>Organisasjon.<ul class="tocSubUl"><li>§ 1.</li><li>§ 2.</li><li>§ 4.</li><li>§ 5.</li></ul></li><li>Ansvar og plikter.<ul class="tocSubUl"><li>§ 6.</li><li>§ 7.</li><li>§ 8.</li></ul></li><li>Status.<ul class="tocSubUl"><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li></ul></li><li>Justering.<ul class="tocSubUl"><li>§ 16.</li></ul></li><li>Iverksettelse.<ul class="tocSubUl"><li>§ 17.</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-25-1607" id="dokument"><h1>Forskrift for lostjenesten ved beredskap/krig.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-07-25-1607/KAPITTEL_1" data-partID="k1"><h2 data-text-align="center">I</h2><section class="section" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1986-07-25-1607/KAPITTEL_1-1" data-partID="k1-1"><h3>Organisasjon.</h3><article class="legalArticle" data-lovdata-URL="LTI/forskrift/1986-07-25-1607/§1" data-name="§1" data-partID="§1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>.</h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Kystdirektøren har det administrative ansvar for lostjenesten og er Forsvarssjefens rådgiver i saker som angår lostjenesten.</article></article><article class="legalArticle" data-lovdata-URL="LTI/forskrift/1986-07-25-1607/§2" data-name="§2" data-partID="§2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>.</h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Ved beredskap og i krig skal den operative ledelse av lostjenesten og dens ressurser i form av losoldermenn, losformenn, statsloser, losbåtførere og losfartøyer, herunder arbeidstakere i bistillinger, overføres fra Kystdirektoratet til Forsvarets overkommando.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">Ved slik overføring gjelder del I av dette direktiv såfremt ikke annet fremgår av de enkelte bestemmelser. § 3. På landsdelsplan vil den operative ledelse av lostjenesten bli tillagt Øverstkommanderende i Nord-Norge og Øverstkommanderende i Sør-Norge. Normalt vil den lokale ledelse bli delegert til sjøforsvarsdistriktene.</article></article><article class="legalArticle" data-lovdata-URL="LTI/forskrift/1986-07-25-1607/§4" data-name="§4" data-partID="§4" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 4</span>.</h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Kystdirektøren utpeker nødvendig forbindelsespersonell til Forsvarets kommandoapparat.</article><article class="legalP" data-absoluteaddress="/kapittel/1/kapittel/1/paragraf/3/ledd/2/" id="kapittel-1-kapittel-1-paragraf-3-ledd-2">Personellet bør fortrinnsvis være vernepliktig eller utskrevet befal, og disse vil, når de blir innkalt, få sin militære grad og bære sin militære uniform.</article></article><article class="legalArticle" data-lovdata-URL="LTI/forskrift/1986-07-25-1607/§5" data-name="§5" data-partID="§5" data-absoluteaddress="/kapittel/1/kapittel/1/paragraf/4/" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 5</span>.</h4><article class="legalP" data-absoluteaddress="/kapittel/1/kapittel/1/paragraf/4/ledd/1/" id="kapittel-1-kapittel-1-paragraf-4-ledd-1">Så langt det er mulig skal forøvrig lostjenestens organisasjon ved beredskap/krig opprettholdes som i fred, lokalt, regionalt og sentralt.</article></article></section><section class="section" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1986-07-25-1607/KAPITTEL_1-2" data-partID="k1-2"><h3>Ansvar og plikter.</h3><article class="legalArticle" data-lovdata-URL="LTI/forskrift/1986-07-25-1607/§6" data-name="§6" data-partID="§6" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 6</span>.</h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">Vernepliktig og heimevernspliktig personell i lostjenesten skal fortsette sin tjeneste ved beredskap/krig.</article><article class="legalP" data-absoluteaddress="/kapittel/1/kapittel/2/paragraf/1/ledd/2/" id="kapittel-1-kapittel-2-paragraf-1-ledd-2">Dersom behovet for loser ved beredskap/krig skulle bli vesentlig mindre enn i fred og losene således ikke kan utnyttes rasjonelt som loser, kan disse omdisponeres etter nærmere avtale mellom Forsvaret og Kystdirektoratet.</article></article><article class="legalArticle" data-lovdata-URL="LTI/forskrift/1986-07-25-1607/§7" data-name="§7" data-partID="§7" data-absoluteaddress="/kapittel/1/kapittel/2/paragraf/2/" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 7</span>.</h4><article class="legalP" data-absoluteaddress="/kapittel/1/kapittel/2/paragraf/2/ledd/1/" id="kapittel-1-kapittel-2-paragraf-2-ledd-1">Personell som omtalt i dette direktivs § 2, plikter å yte lostjeneste til norske og allierte fartøy under operasjoner i norske farvann i den utstrekning Forsvaret krever det. Det forutsettes at vedkommende har behørig sertifikat og kjennskap til vedkommende farvann.</article></article><article class="legalArticle" data-lovdata-URL="LTI/forskrift/1986-07-25-1607/§8" data-name="§8" data-partID="§8" data-absoluteaddress="/kapittel/1/kapittel/2/paragraf/3/" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 8</span>.</h4><article class="legalP" data-absoluteaddress="/kapittel/1/kapittel/2/paragraf/3/ledd/1/" id="kapittel-1-kapittel-2-paragraf-3-ledd-1">Personell som omtalt i dette direktivs § 2, plikter i krig såvel som i fred å hjelpe de sjømilitære myndigheter med overvåking og kontroll av sjøterritoriet, jfr. kgl.res. av 2. september 1983 nr. 1431 om instruks for offentlige tjenestemenn som plikter å hjelpe sjømilitære myndigheter i oppsynet langs kysten.</article></article></section><section class="section" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1986-07-25-1607/KAPITTEL_1-3" data-partID="k1-3"><h3>Status.</h3><article class="legalArticle" data-lovdata-URL="LTI/forskrift/1986-07-25-1607/§9" data-name="§9" data-partID="§9" data-absoluteaddress="/kapittel/1/kapittel/3/paragraf/1/" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 9</span>.</h4><article class="legalP" data-absoluteaddress="/kapittel/1/kapittel/3/paragraf/1/ledd/1/" id="kapittel-1-kapittel-3-paragraf-1-ledd-1">Personell som omtalt i dette direktivs § 2, samt personell omtalt i dette direktivs § 4 og som ikke innkalles med sin militære grad, beholder sin sivile status.</article></article><article class="legalArticle" data-lovdata-URL="LTI/forskrift/1986-07-25-1607/§10" data-name="§10" data-partID="§10" data-absoluteaddress="/kapittel/1/kapittel/3/paragraf/2/" id="kapittel-1-kapittel-3-paragraf-2"><h4 class="legalArticleHeader"><span class="legalArticleValue">§ 10</span>.</h4><article class="legalP" data-absoluteaddress="/kapittel/1/kapittel/3/paragraf/2/ledd/1/" id="kapittel-1-kapittel-3-paragraf-2-ledd-1">I den utstrekning forbindelsespersonellet omtalt i § 4 er vernepliktig eller utskrevet befal, vil disse bli innkalt med sin militære grad, og følgelig ha militær status og lønn fra det tidspunkt de innkalles.</article></article><article class="legalArticle" data-lovdata-URL="LTI/forskrift/1986-07-25-1607/§11" data-name="§11" data-partID="§11" data-absoluteaddress="/kapittel/1/kapittel/3/paragraf/3/" id="kapittel-1-kapittel-3-paragraf-3"><h4 class="legalArticleHeader"><span class="legalArticleValue">§ 11</span>.</h4><article class="legalP" data-absoluteaddress="/kapittel/1/kapittel/3/paragraf/3/ledd/1/" id="kapittel-1-kapittel-3-paragraf-3-ledd-1">Personell som omtalt i dette direktivs § 2 er folkerettslig beskyttet i henhold til 4. Geneve-konvensjons regler om beskyttelse av sivile i krig.</article><article class="legalP" data-absoluteaddress="/kapittel/1/kapittel/3/paragraf/3/ledd/2/" id="kapittel-1-kapittel-3-paragraf-3-ledd-2">Personell som omtalt i dette direktivs § 4 og som ikke er innkalt vernepliktig eller utskrevet befal, samt personell under utførelse av lostjeneste for Forsvaret, er å betrakte som «personell som følger de væpnede styrker uten direkte å tilhøre disse» og gis i medhold av 3. Geneve-konvensjon beskyttelse som for krigsfanger bestemt. Dette personell skal av Forsvaret utstyres med særskilt identitetsbevis. Det skal ikke bære våpen eller delta aktivt i kombattante handlinger.</article></article><article class="legalArticle" data-lovdata-URL="LTI/forskrift/1986-07-25-1607/§12" data-name="§12" data-partID="§12" data-absoluteaddress="/kapittel/1/kapittel/3/paragraf/4/" id="kapittel-1-kapittel-3-paragraf-4"><h4 class="legalArticleHeader"><span class="legalArticleValue">§ 12</span>.</h4><article class="legalP" data-absoluteaddress="/kapittel/1/kapittel/3/paragraf/4/ledd/1/" id="kapittel-1-kapittel-3-paragraf-4-ledd-1">Personell som omtalt i dette direktivs § 2 og § 4 skal bære lostjenestens uniform med distinksjoner slik som til enhver tid fastsatt i uniformsreglement for lostjenesten. I den utstrekning forbindelsespersonellet omtalt i § 4 er vernepliktig eller utskrevet befal, vil disse bli innkalt med sin militærgrad og vil bære sin militære uniform.</article></article><article class="legalArticle" data-lovdata-URL="LTI/forskrift/1986-07-25-1607/§13" data-name="§13" data-partID="§13" data-absoluteaddress="/kapittel/1/kapittel/3/paragraf/5/" id="kapittel-1-kapittel-3-paragraf-5"><h4 class="legalArticleHeader"><span class="legalArticleValue">§ 13</span>.</h4><article class="legalP" data-absoluteaddress="/kapittel/1/kapittel/3/paragraf/5/ledd/1/" id="kapittel-1-kapittel-3-paragraf-5-ledd-1">Når dette direktiv iverksettes, utbetales krigslønn i henhold til «regulativ om lønns- og arbeidsvilkår under beredskap og krig for sivile arbeidstakere som omfattes av lønnsregulativet m. v., fastsatt ved kgl.res. nr. 49 av 26. april 1985», for personell omtalt i § 2, samt personell omtalt i § 4 som ikke innkalles med sin militære grad.</article></article><article class="legalArticle" data-lovdata-URL="LTI/forskrift/1986-07-25-1607/§14" data-name="§14" data-partID="§14" data-absoluteaddress="/kapittel/1/kapittel/3/paragraf/6/" id="kapittel-1-kapittel-3-paragraf-6"><h4 class="legalArticleHeader"><span class="legalArticleValue">§ 14</span>.</h4><article class="legalP" data-absoluteaddress="/kapittel/1/kapittel/3/paragraf/6/ledd/1/" id="kapittel-1-kapittel-3-paragraf-6-ledd-1">Bestemmer Kongen i medhold av loslovens § 15 at deler av Kystverket med oppgaver vedrørende lostjenesten skal stå helt under militær kommando og kontroll, vil personellet få slike korresponderende grader som befal:</article><article class="defaultP">Losoldermann: Orlogskaptein<p class="leddfortsettelse">Losformann og los med mer enn 5 års tjeneste: Kapteinløytnant</p><p class="leddfortsettelse">Los med mindre enn 5 års tjeneste som los: Løytnant</p><p class="leddfortsettelse">Losbåtfører: Fenrik</p></article></article><article class="legalArticle" data-lovdata-URL="LTI/forskrift/1986-07-25-1607/§15" data-name="§15" data-partID="§15" data-absoluteaddress="/kapittel/1/kapittel/3/paragraf/7/" id="kapittel-1-kapittel-3-paragraf-7"><h4 class="legalArticleHeader"><span class="legalArticleValue">§ 15</span>.</h4><article class="legalP" data-absoluteaddress="/kapittel/1/kapittel/3/paragraf/7/ledd/1/" id="kapittel-1-kapittel-3-paragraf-7-ledd-1">Etter omstendighetene kan Forsvarets overkommando fastsette at bestemmelsene i § 11, § 12, § 13 og § 14 også gjøres gjeldende for de ruteloser som Forsvaret måtte finne behov for.</article></article></section><section class="section" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTI/forskrift/1986-07-25-1607/KAPITTEL_1-4" data-partID="k1-4"><h3>Justering.</h3><article class="legalArticle" data-lovdata-URL="LTI/forskrift/1986-07-25-1607/§16" data-name="§16" data-partID="§16" data-absoluteaddress="/kapittel/1/kapittel/4/paragraf/1/" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 16</span>.</h4><article class="legalP" data-absoluteaddress="/kapittel/1/kapittel/4/paragraf/1/ledd/1/" id="kapittel-1-kapittel-4-paragraf-1-ledd-1">Fiskeridepartementet bemyndiges til i samråd med Forsvarsdepartementet å foreta mindre justeringer i dette direktiv om nødvendig.</article></article></section><section class="section" data-section-type="default" data-absoluteaddress="/kapittel/1/kapittel/5/" id="kapittel-1-kapittel-5" data-lovdata-URL="LTI/forskrift/1986-07-25-1607/KAPITTEL_1-5" data-partID="k1-5"><h3>Iverksettelse.</h3><article class="legalArticle" data-lovdata-URL="LTI/forskrift/1986-07-25-1607/§17" data-name="§17" data-partID="§17" data-absoluteaddress="/kapittel/1/kapittel/5/paragraf/1/" id="kapittel-1-kapittel-5-paragraf-1"><h4 class="legalArticleHeader"><span class="legalArticleValue">§ 17</span>.</h4><article class="legalP" data-absoluteaddress="/kapittel/1/kapittel/5/paragraf/1/ledd/1/" id="kapittel-1-kapittel-5-paragraf-1-ledd-1">Del I av dette direktiv iverksettes etter ordre fra Forsvarssjefen.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-07-25-1607/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse bestemmelser gjelder fra det tidspunkt Fiskeridepartementet bestemmer. Fra samme tidspunkt oppheves kgl.res. av 25. juni 1948 om bestemmelser om Losvesenets forhold til Sjøforsvaret og om losbetaling for krigsskip, samt kgl.res. av 25. mai 1984 om offisersgrader for Kystverkets tjenestemenn ved tjenestegjøring i forsvaret. Forsvarssjefen kan først iverksette del I etter det tidspunkt Fiskeridepartementet har bestemt.</article></section></main></body></html>