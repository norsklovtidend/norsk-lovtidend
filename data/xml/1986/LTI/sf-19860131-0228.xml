<!DOCTYPE html><html lang="no"><head><title>Forskrift om autorisasjon av preparanter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1986-01-31-228</dd><dt class="dokid">DokumentID</dt><dd class="dokid">LTI/forskrift/1986-01-31-228</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 3</dd><dt class="dateInForce">I kraft fra</dt><dd class="dateInForce">1986-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§49</li></ul></dd><dt class="dateOfPublication">Kunngjort</dt><dd class="dateOfPublication">1986-02-19</dd><dt class="title">Tittel</dt><dd class="title">Forskrift om autorisasjon av preparanter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 31. januar 1986 i medhold av lov om viltet av 29. mai 1981 nr. 38 § 49. Fremmet av Miljøverndepartementet.</dd><dt class="refid">RefID</dt><dd class="refid">forskrift/1986-01-31-228</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om autorisasjon av preparanter.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-31-228" id="dokument"><h1>Forskrift om autorisasjon av preparanter.</h1><article class="legalArticle" data-lovdata-URL="LTI/forskrift/1986-01-31-228/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det kreves offentlig autorisasjon for å drive ervervsmessig preparering av vilt. Med preparering forstås utstopping, tørring og annen bearbeiding av vilt eller deler av vilt med sikte på varig konservering.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med ervervsmessig forstås preparering mot gjenytelse.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Buntmaker- og garverivirksomhet omfattes ikke av forskriften.</article></article><article class="legalArticle" data-lovdata-URL="LTI/forskrift/1986-01-31-228/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Autorisasjon gis av Direktoratet for naturforvaltning. Autorisasjon kan bare gis til enkeltpersoner, ikke til selskaper eller andre sammenslutninger m.v.</article></article><article class="legalArticle" data-lovdata-URL="LTI/forskrift/1986-01-31-228/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Autorisasjon gis på bakgrunn av praksis og avlagt prøve. Prøven skal omfatte:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">kunnskap om norske og utenlandske pattedyr, fugler og egg, krypdyr og amfibier</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">kunnskaper om relevante regelverk</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Praktisk ferdighet i preparerings- og monteringsteknikker m.v. Direktoratet for naturforvaltning gir utfyllende forskrifter.</article></article></li></ul></article></article><article class="legalArticle" data-lovdata-URL="LTI/forskrift/1986-01-31-228/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Autoriserte preparanter skal føre skriftlige oppgaver over vilt som mottas og hvem det mottas fra og eventuelt leveres til. Oppgaver skal framlegges for viltmyndighetene på forlangende.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Direktoratet for naturforvaltning kan gi nærmere bestemmelser om oppgaveføringen.</article></article><article class="legalArticle" data-lovdata-URL="LTI/forskrift/1986-01-31-228/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Autorisasjon kan nektes for den som er straffet i Norge eller i andre land for overtredelse av viltlovgivningen eller tilsvarende lovverk. Det samme gjelder for den som er ilagt straff for ulovlig handel med vilt, herunder utførsel og innførsel mellom ulike land. Autorisasjon kan trekkes tilbake av Direktoratet for naturforvaltning, eventuelt for et begrenset tidsrom, dersom vedkommende er ilagt straff som anført i første ledd.</article></article><article class="legalArticle" data-lovdata-URL="LTI/forskrift/1986-01-31-228/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Direktoratet for naturforvaltning kan i særlige tilfelle dispensere fra disse bestemmelser.</article></article><article class="legalArticle" data-lovdata-URL="LTI/forskrift/1986-01-31-228/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsettlig eller uaktsom overtredelse av §§ 1 og 4 er forseelse og straffes med bøter eller fengsel inntil 1 år, jfr. viltlovens § 56. Forsøk og medvirkning straffes på samme måte.</article></article><article class="legalArticle" data-lovdata-URL="LTI/forskrift/1986-01-31-228/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriftene trer i kraft 1. april 1986.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Miljøverndepartementet kan vedta endringer i forskriftene.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Den som fra 1. april 1982 har drevet ervervsmessig preparering, må innen 1. april 1987 søke om autorisasjon etter §§ 2 og 3 eller dispensasjon etter § 6. Med mindre Direktoratet for naturforvaltning bestemmer noe annet, kan vedkommende uten hensyn til disse forskrifter fortsette sin virksomhet inntil Direktoratet har avgjort søknaden.</article></article></main></body></html>