<!DOCTYPE html><html lang="no"><head><title>Forskrift om lokale verneombud og arbeidsmiljøutvalg for losse- og lastearbeid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:08</dd><dt class="legacyID">Datokode</dt><dd class="legacyID">FOR-1986-04-11-870</dd><dt class="dokid">DokumentID</dt><dd class="dokid">LTI/forskrift/1986-04-11-870</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 8</dd><dt class="dateInForce">I kraft fra</dt><dd class="dateInForce">1986-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§28</li></ul></dd><dt class="dateOfPublication">Kunngjort</dt><dd class="dateOfPublication">1986-04-30</dd><dt class="title">Tittel</dt><dd class="title">Forskrift om lokale verneombud og arbeidsmiljøutvalg for losse- og lastearbeid.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 11. april 1986 med hjemmel i lov av 4. februar 1977 nr. 4 cm arbeidervern og arbeidsmiljø § 28. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1986-04-11-870</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lokale verneombud og arbeidsmiljøutvalg for losse- og lastearbeid.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-04-11-870" id="dokument"><h1>Forskrift om lokale verneombud og arbeidsmiljøutvalg for losse- og lastearbeid.</h1><article class="legalArticle" data-lovdata-URL="LTI/forskrift/1986-04-11-870/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ordninger med lokale verneombud og arbeidsmiljøutvalg omfatter enhver virksomhet i havnen som sysselsetter losse- og lastearbeidere. Forskriften gjelder ikke på bedriftskaier og i havner hvor bare virksomhetens egne ansatte nyttes til losse- og lastearbeidet.</article></article><article class="legalArticle" data-lovdata-URL="LTI/forskrift/1986-04-11-870/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I havner hvor det jevnlig sysselsettes minst 5 arbeidstakere med losse- og lastearbeid, skal det velges ett eller flere lokale verneombud. Antall verneombud fastsettes ved avtale mellom partene. Blir partene ikke enige, fastsettes antallet av Arbeidstilsynet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Er det flere lokale verneombud, skal det velges lokalt hovedverneombud, jfr. arbeidsmiljølovens § 25 nr. 3. § 4 i forskrifter om verneombud og arbeidsmiljøutvalg av 29. april 1977 kommer til anvendelse.</article></article><article class="legalArticle" data-lovdata-URL="LTI/forskrift/1986-04-11-870/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I havner hvor det jevnlig sysselsettes minst 15 arbeidstakere med losse- og lastearbeid, skal det opprettes lokalt arbeidsmiljøutvalg, dersom en av partene krever det. Ved beregning av antall arbeidstakere legges regelen i § 5 nr. 1 annet ledd, i forskrifter av 29. april 1977 om verneombud og arbeidsmiljøutvalg til grunn, men likevel slik at alle som arbeider minst samme antall arbeidstimer som gjennomsnittet for de faste arbeidstakere, skal regnes med. Utvalgets størrelse fastsettes ved avtale mellom partene.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Hvis ikke alle arbeidsgivere blir representert i utvalget, skal de som har de største antall arbeidstimer utført av losse- og lastearbeidere ha fortrinnsrett.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Lokal fagforening som organiserer flertallet av losse- og lastearbeiderne, kan utpeke arbeidstakernes representanter i utvalget.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Tvist om utvalgets størrelse eller om hvilke arbeidsgivere som skal være representert i utvalget, avgjøres av Arbeidstilsynet.</article></article><article class="legalArticle" data-lovdata-URL="LTI/forskrift/1986-04-11-870/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved valg av lokale verneombud eller opprettelse av arbeidsmiljøutvalg, skal for øvrig reglene i arbeidsmiljølovens §§ 23 og 25 og forskrifter om verneombud og arbeidsmiljøutvalg av 29. april 1977 §§ 1, 2,4, 5 og 7 følges så langt de passer.</article></article><article class="legalArticle" data-lovdata-URL="LTI/forskrift/1986-04-11-870/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Lokalt verneombud og arbeidsmiljøutvalg skal ha de oppgaver, plikter og rettigheter som er bestemt for ordinære verneombud og arbeidsmiljøutvalg, jfr. arbeidsmiljølovens kap. VII og forskrifter av 29. april 1977.</article></article><article class="legalArticle" data-lovdata-URL="LTI/forskrift/1986-04-11-870/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Før vedtak som nevnt i arbeidsmiljølovens § 24 nr. 3 og 4 treffes, skal de arbeidsgivere som vedtaket retter seg mot, gis anledning til å uttale seg innen en rimelig frist.</article></article><article class="legalArticle" data-lovdata-URL="LTI/forskrift/1986-04-11-870/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Har utvalget truffet vedtak i medhold av arbeidsmiljølovens § 24 nr. 3 og 4, kan enhver arbeidsgiver som omfattes av vedtaket, forelegge det for Arbeidstilsynet til avgjørelse. I slike tilfeller skal arbeidsmiljøutvalget underrettes om at vedtaket er forelagt Arbeidstilsynet og om grunnlaget for dette.</article></article><article class="legalArticle" data-lovdata-URL="LTI/forskrift/1986-04-11-870/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Utgiftene i forbindelse med verneombudenes og arbeidsmiljøutvalgenes virksomhet fordeles forholdsvis på de arbeidsgivere som omfattes av ordningen, på tilsvarende måte som er fastsatt for andre administrative utgifter.</article></article><article class="legalArticle" data-lovdata-URL="LTI/forskrift/1986-04-11-870/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Direktoratet for arbeidstilsynet kan gjøre unntak fra reglene i denne forskriften når det er vernemessig forsvarlig. Forskriftene trer i kraft fra 1. juni 1986.</article></article></main></body></html>