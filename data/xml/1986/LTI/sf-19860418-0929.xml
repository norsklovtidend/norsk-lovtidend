<!DOCTYPE html><html lang="no"><head><title>Midlertidig forskrift om stønad til høreapparater. Forskrift om endringer i regler om attføringshjelp.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">FOR-1986-04-18-929</dd><dt class="dokid">DokumentID</dt><dd class="dokid">LTI/forskrift/1986-04-18-929</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 9</dd><dt class="dateInForce">I kraft fra</dt><dd class="dateInForce">1986-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-12-19-2152</li><li>forskrift/1966-11-24-9546</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li><li>lov/1966-06-17-12/§5-3</li></ul></dd><dt class="dateOfPublication">Kunngjort</dt><dd class="dateOfPublication">1986-05-14</dd><dt class="title">Tittel</dt><dd class="title">Midlertidig forskrift om stønad til høreapparater. Forskrift om endringer i regler om attføringshjelp.</dd><dt class="refid">RefID</dt><dd class="refid">forskrift/1986-04-18-929</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om stønad til høreapparater. Forskrift om endringer i regler om attføringshjelp.<ul class="tocSubUl"><li>I<ul class="tocSubUl"><li>§ 1. Personkrets.</li><li>§ 2. Stønadsomfang.</li><li>§ 3. Gjenanskaffelse.</li><li>§ 4. Rekvisisjon av høreapparat og ørepropp.</li><li>§ 5. Undersøkelse av den hørselshemmede. Avtrykk av øregang. Tilpasning av høreapparat.</li><li>§ 6. Leverings- og prisavtaler.</li><li>§ 7. Eiendomsforbehold.</li><li>§ 8. Godtgjørelse for høreapparat m.v.</li><li>§ 9. Godtgjørelse av utgifter til legeundersøkelse.</li><li>§ 10. Godtgjørelse av reiseutgifter.</li><li>§ 11. Den praktiske gjennomføringen.</li><li>§ 12. Ikrafttreden</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1986-04-18-929" id="dokument"><h1>Midlertidig forskrift om stønad til høreapparater. Forskrift om endringer i regler om attføringshjelp.</h1><article class="legalP" data-absoluteaddress="/ledd/1/" id="ledd-1">I medhold av lov av 17. juni 1966 nr. 12 om folketrygd § 2-5 nr. 3 bokstav b, har Sosialdepartementet 18. april 1986 fastsatt slike midlertidige forskrifter om stønad til høreapparater.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-04-18-929/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1986-04-18-929/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Personkrets.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Stønad etter disse forskrifter ytes til trygdet som har et hørselstap av et slikt omfang at høreapparat er av vesentlig betydning for den trygdedes hørselsfunksjon.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Rikstrygdeverket kan gi nærmere retningslinjer.</article></article><article class="legalArticle" data-lovdata-URL="LTI/forskrift/1986-04-18-929/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Stønadsomfang.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Trygden yter stønad til anskaffelse av høreapparat med tilbehør og individuelt tilpassede ørepropper etter bestemmelsene i §§ 3 – 8.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">I tillegg yter trygden godtgjørelse av utgifter til:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/2/ledd/2/punkt/1/" id="kapittel-1-paragraf-2-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/2/ledd/2/punkt/1/ledd/1/" id="kapittel-1-paragraf-2-ledd-2-punkt-1-ledd-1">3 batterier eller ladeapparat med 2 akumulatorer til hvert høreapparat. Det ytes ikke godtgjørelse til senere anskaffelse av batterier eller ladeapparat/akumulatorer etter disse forskrifter. Dette gjelder også ved yrkesskade/yrkessykdom,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/2/ledd/2/punkt/2/" id="kapittel-1-paragraf-2-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/2/ledd/2/punkt/2/ledd/1/" id="kapittel-1-paragraf-2-ledd-2-punkt-2-ledd-1">dekning av nødvendige utgifter til service og reparasjon av høreapparater som det er ytt stønad til etter disse forskrifter.</article><article class="legalP" data-absoluteaddress="/kapittel/1/paragraf/2/ledd/2/punkt/2/ledd/2/" id="kapittel-1-paragraf-2-ledd-2-punkt-2-ledd-2">Utgifter til reparasjon for skader som skyldes skjødesløs behandling, godtgjøres ikke. Dette gjelder likevel ikke for skader som skyldes barns normale aktiviteter,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/2/ledd/2/punkt/3/" id="kapittel-1-paragraf-2-ledd-2-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/2/ledd/2/punkt/3/ledd/1/" id="kapittel-1-paragraf-2-ledd-2-punkt-3-ledd-1">legeundersøkelse etter bestemmelsene i § 9 og</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/paragraf/2/ledd/2/punkt/4/" id="kapittel-1-paragraf-2-ledd-2-punkt-4"><span class="data-originalId">d.</span><article class="legalP" data-absoluteaddress="/kapittel/1/paragraf/2/ledd/2/punkt/4/ledd/1/" id="kapittel-1-paragraf-2-ledd-2-punkt-4-ledd-1">reiseutgifter etter bestemmelsen i § 10.</article></article></li></ul></article></article><article class="legalArticle" data-lovdata-URL="LTI/forskrift/1986-04-18-929/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gjenanskaffelse.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Stønad til gjenanskaffelse av høreapparat kan ytes når<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">høreapparat ikke lenger fungerer og det heller ikke hensiktsmessig kan repareres, eller</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">den hørselshemmede ved hjelp av nytt høreapparat kan oppnå en betydelig forbedring av hørselsfunksjonen.</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Vanligvis ytes ikke stønad til gjenanskaffelse dersom høreapparatet er skadet eller mistet ved skjødesløs behandling. Dette gjelder likevel ikke når apparatet er skadet eller mistet under barns normale aktiviteter.</article></article><article class="legalArticle" data-lovdata-URL="LTI/forskrift/1986-04-18-929/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Rekvisisjon av høreapparat og ørepropp.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/4/punkt/1/" id="kapittel-1-paragraf-4-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/4/punkt/1/ledd/1/" id="kapittel-1-paragraf-4-punkt-1-ledd-1">Det er et vilkår for godtgjørelse av utgifter til høreapparat og ørepropp at det foreligger rekvisisjon fra hørselssentral eller fra øre- nese- halslege som har godkjenning for dette av helsedirektøren. Rekvisisjonen gis på blankett fastsatt av Rikstrygdeverket.</article><article class="legalP" data-absoluteaddress="/kapittel/1/paragraf/4/punkt/1/ledd/2/" id="kapittel-1-paragraf-4-punkt-1-ledd-2">Rekvisisjonen gis etter forutgående undersøkelse av den hørselshemmede og tilpasning av høreapparatet. Hørselssentralen kan dispensere fra kravet til forutgående undersøkelse ved rekvisisjon av høreapparat til pasient som er opptatt i eller undervises ved spesialinstitusjon for hørselshemmede når det foreligger tilfredsstillende opplysninger om pasientens hørsel og erklæring fra institusjonens faglige leder om at vedkommende har nytte av høreapparatet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/4/punkt/2/" id="kapittel-1-paragraf-4-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/4/punkt/2/ledd/1/" id="kapittel-1-paragraf-4-punkt-2-ledd-1">Rekvisisjon kan bare gis for høreapparat som omfattes av leverings- og prisavtale som nevnt i § 6 og som har gjennomgått offentlig leveransekontroll. Unntaksvis kan rekvisisjon gis for ny apparattype som det ikke er inngått avtale om, når dette er helt nødvendig for å oppnå et ønskelig resultat.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/4/punkt/3/" id="kapittel-1-paragraf-4-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/4/punkt/3/ledd/1/" id="kapittel-1-paragraf-4-punkt-3-ledd-1">En lege kan ikke gi rekvisisjon på høreapparat levert av et firma som legen selv eller hans nærmeste pårørende har økonomiske interesser i.</article></article></li></ul></article><article class="legalArticle" data-lovdata-URL="LTI/forskrift/1986-04-18-929/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Undersøkelse av den hørselshemmede. Avtrykk av øregang. Tilpasning av høreapparat.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Den som utfører eller har ansvaret for undersøkelse av den hørselshemmede, avtrykk av øregang for framstilling av ørepropper og tilpasning av høreapparat, skal fylle de krav til kvalifikasjoner som til enhver tid er fastsatt av helsedirektøren eller den han bemyndiger.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Helsedirektøren gir nærmere regler om hvilke undersøkelser som skal foretas og om hvilke krav som skal stilles til utstyr, lokaler m.v., og om faglig medvirkning ved tilpasning av høreapparater.</article></article><article class="legalArticle" data-lovdata-URL="LTI/forskrift/1986-04-18-929/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Leverings- og prisavtaler.</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Rikstrygdeverket skal inngå avtaler med importører/hovedleverandører om levering av og priser på høreapparater med tilbehør som trygden yter stønad til. Slike avtaler kan bare inngås for apparater som er typegodkjent etter regler fastsatt av helsedirektøren. Avtaler inngås for så mange apparattyper som er nødvendig for å dekke antatt behov til enhver tid.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Prisavtalene skal omfatte<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/6/ledd/2/punkt/1/" id="kapittel-1-paragraf-6-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/6/ledd/2/punkt/1/ledd/1/" id="kapittel-1-paragraf-6-ledd-2-punkt-1-ledd-1">pris for de enkelte typer av høreapparater levert fra importør/ hovedforhandler,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/6/ledd/2/punkt/2/" id="kapittel-1-paragraf-6-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/6/ledd/2/punkt/2/ledd/1/" id="kapittel-1-paragraf-6-ledd-2-punkt-2-ledd-1">priser for reparasjoner m.v. ved verksted.</article></article></li></ul></article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Rikstrygdeverket skal videre inngå avtaler med proppverksteder om levering av og priser på individuelt tilpassede ørepropper.</article></article><article class="legalArticle" data-lovdata-URL="LTI/forskrift/1986-04-18-929/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Eiendomsforbehold.</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Høreapparat og ladeapparat som det er ytt stønad til etter forskriftene her, er trygdens eiendom og skal leveres tilbake når det ikke lenger er bruk for apparatet.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Departementet kan gi regler om gjenbruk av tilbakeleverte apparater.</article></article><article class="legalArticle" data-lovdata-URL="LTI/forskrift/1986-04-18-929/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Godtgjørelse for høreapparat m.v.</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Trygden yter godtgjørelse etter avtalte priser for<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/8/ledd/1/punkt/1/" id="kapittel-1-paragraf-8-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/8/ledd/1/punkt/1/ledd/1/" id="kapittel-1-paragraf-8-ledd-1-punkt-1-ledd-1">høreapparat med tilbehør og individuelt tilpassede ørepropper som er rekvirert i samsvar med forskriftene her.</article><article class="legalP" data-absoluteaddress="/kapittel/1/paragraf/8/ledd/1/punkt/1/ledd/2/" id="kapittel-1-paragraf-8-ledd-1-punkt-1-ledd-2">Godtgjørelsen kan begrenses til dekning av utgiftene ved gjenbruk av tilbakelevert høreapparat når slikt apparat fyller de nødvendige kvalitetsmessige og funksjonelle krav,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/8/ledd/1/punkt/2/" id="kapittel-1-paragraf-8-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/8/ledd/1/punkt/2/ledd/1/" id="kapittel-1-paragraf-8-ledd-1-punkt-2-ledd-1">reparasjoner ved verksted.</article></article></li></ul></article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">For høreapparat som utleveres fra lokal forhandler, dekker trygden utgifter til forhandlergodtgjørelse med inntil et beløp som fastsettes av departementet.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">For apparatservice hos lokal forhandler yter trygden en servicegodtgjørelse pr. apparat som fastsettes av departementet.</article><article class="legalP" data-absoluteaddress="/kapittel/1/paragraf/8/ledd/4/" id="kapittel-1-paragraf-8-ledd-4">Hørselssentralene kan kreve vederlag fra trygden for det administrative arbeid disse forskriftene fører med seg. Departementet fastsetter størrelsen av vederlaget.</article><article class="legalP" data-absoluteaddress="/kapittel/1/paragraf/8/ledd/5/" id="kapittel-1-paragraf-8-ledd-5">Trygdekontorets forhåndsgaranti skal foreligge før høreapparat utleveres. Rikstrygdeverket kan gjøre unntak fra dette.</article></article><article class="legalArticle" data-lovdata-URL="LTI/forskrift/1986-04-18-929/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Godtgjørelse av utgifter til legeundersøkelse.</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Trygden yter godtgjørelse etter refusjonstakstene for utgifter til nødvendig legeundersøkelse i forbindelse med anskaffelse av høreapparat, jfr. forskrifter for godtgjørelse av utgifter til legehjelp, fastsatt med hjemmel i § 2 – 5 nr. li lov om folketrygd.</article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">Det ytes likevel full godtgjørelse av slike utgifter ved yrkesskade eller krigsskade, jfr. lovens § 2 – 7 og lovene om krigspensjonering.</article></article><article class="legalArticle" data-lovdata-URL="LTI/forskrift/1986-04-18-929/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Godtgjørelse av reiseutgifter.</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Dersom en trygdet må reise til lege eller hørselssentral i forbindelse med anskaffelse av høreapparat etter forskriftene her, godtgjøres nødvendige utgifter til skyss m.v. i samsvar med de forskrifter som er fastsatt i medhold av lovens § 2 – 6 nr. 1 og 2.</article></article><article class="legalArticle" data-lovdata-URL="LTI/forskrift/1986-04-18-929/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Den praktiske gjennomføringen.</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Rikstrygdeverket gir retningslinjer for den praktiske gjennomføringen av disse forskrifter og for trygdens oppgjør.</article></article><article class="legalArticle" data-lovdata-URL="LTI/forskrift/1986-04-18-929/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Disse forskrifter trer i kraft 1. mai 1986 og gis midlertidig virkning fram til 1. januar 1989.</article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">En trygdet som fyller vilkårene i § 1, men som for egen regning har anskaffet seg høreapparat i perioden 1. januar til 30. april 1986 har rett til full godtgjørelse av utgiftene til apparat med tilbehør som nevnt i § 2 første ledd og annet ledd bokstav a. Det samme gjelder for apparat som før 1. mai 1986 er utlånt for utprøving. Godtgjørelse for reparasjoner etter § 8 første ledd bokstav b ytes også for høreapparater som er anskaffet før 1. mai 1986.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-04-18-929/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I medhold av lov av 17. juni 1966 nr. 12 om folketrygd § 2-5 nr. 3 bokstav b bestemmer Sosialdepartementet at forskrifter om godtgjørelse av utgifter til høreapparat, gitt av Sosialdepartementet 19. desember 1984 nr. 2152 med hjemmel i lov om folketrygd § 2 – 5 nr. 3 bokstav b, skal oppheves med virkning fra 1. mai 1986.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-04-18-929/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Med hjemmel i lov av 17. juni 1966 nr. 12 om folketrygd § 5-3 siste ledd har Sosialdepartementet 18. april 1986 gjort følgende endringer i regler om attføringshjelp, fastsatt 24. november 1966:</article> <article class="defaultP" margin-top="true">§ 4 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/ledd/1/punkt/1/" id="kapittel-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/ledd/1/punkt/1/ledd/1/" id="kapittel-3-ledd-1-punkt-1-ledd-1">anskaffelse, bruk og vedlikehold av spesielle tekniske hjelpemidler (lydbåndopptaker og spesielt skriveutstyr for blinde og sterkt vanføre som har særlige vansker for å skrive m.v.)</article><article class="legalP" data-absoluteaddress="/kapittel/3/ledd/1/punkt/1/ledd/2/" id="kapittel-3-ledd-1-punkt-1-ledd-2">Det kan ikke ytes tilskott til dekning av utgifter til høreapparat etter denne bestemmelse.</article></article></li></ul></article> <article class="defaultP" margin-top="true">§ 6 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/ledd/1/punkt/2/" id="kapittel-3-ledd-1-punkt-2"><span class="data-originalId">1.</span><article class="legalP" data-absoluteaddress="/kapittel/3/ledd/1/punkt/2/ledd/1/" id="kapittel-3-ledd-1-punkt-2-ledd-1">Tekniske hjelpemidler:</article><article class="legalP" data-absoluteaddress="/kapittel/3/ledd/1/punkt/2/ledd/2/" id="kapittel-3-ledd-1-punkt-2-ledd-2">Anskaffelse av tekniske hjelpemidler på arbeidsplassen, så som spesialstol, rullestol, spesialverktøy eller annet tekniske utstyr, hvis uførheten er av en slik art at hjelpemidler som nevnt er nødvendig eller hensiktsmessig for at den trygdede skal kunne utføre sitt arbeid. Anskaffelse av andre hjelpemidler som er av vesentlig betydning for at en ufør på tilfredsstillende måte skal kunne utføre sitt arbeid i hjemmet. Det kan ikke ytes tilskott til dekning av utgifter til høreapparat etter denne bestemmelse. Endringene gis virkning fra 1. mai 1986.</article></article></li></ul></article></section></main></body></html>