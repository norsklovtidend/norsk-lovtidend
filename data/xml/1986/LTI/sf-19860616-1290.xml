<!DOCTYPE html><html lang="no"><head><title>Endringer i reglement om fengselsvesenet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1986-06-16-1290</dd><dt class="dokid">DokumentID</dt><dd class="dokid">LTI/forskrift/1986-06-16-1290</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 14</dd><dt class="dateInForce">I kraft fra</dt><dd class="dateInForce">1986-06-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1961-12-12-8944</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1958-12-12-7/§56</li></ul></dd><dt class="dateOfPublication">Kunngjort</dt><dd class="dateOfPublication">1986-07-11</dd><dt class="title">Tittel</dt><dd class="title">Endringer i reglement om fengselsvesenet.</dd><dt class="miscInformation">Annet om dokumentet</dt><dd class="miscInformation">Justis- og politidepartementet har 16. juni 1986 gjort følgende endringer i reglement av 12. desember 1961 nr. 8944 om fengselsvesenet (rundskriv Fst 12/86):</dd><dt class="refid">RefID</dt><dd class="refid">forskrift/1986-06-16-1290</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i reglement om fengselsvesenet.<ul class="tocSubUl"><li>§ 64.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-06-16-1290" id="dokument"><h1>Endringer i reglement om fengselsvesenet.</h1> <article class="defaultP" margin-top="true">§ 64. I annet ledd er gitt følgende ordlyd:</article><article class="legalP" data-absoluteaddress="/ledd/1/" id="ledd-1">Besøk kan nektes når det er grunn til å tro at iverksetting av kontrolltiltak ikke vil være tilstrekkelig til å forhindre ureglementert atferd i forbindelse med besøket.</article> <article class="defaultP" margin-top="true">§ 64.4 er gitt følgende ordlyd:</article><article class="futureLegalArticle" data-name="§64" data-partID="§64" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader"><span class="legalArticleValue">§ 64</span>.</span><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">4 <i>Kontroll i forbindelse med besøk.</i></article><article class="legalP" data-absoluteaddress="/foreslåttparagraf/1/ledd/2/" id="foreslåttparagraf-1-ledd-2">Det skal aldri iverksettes kontrolltiltak som er mer omfattende enn det som er nødvendig for å forhindre ureglementert atferd i forbindelse med besøket.</article><article class="legalP" data-absoluteaddress="/foreslåttparagraf/1/ledd/3/" id="foreslåttparagraf-1-ledd-3">Anses det nødvendig for å hindre at gjenstander smugles inn eller ut, kan det settes som vilkår for besøket at den innsatte skifter klær før og etter besøket. Dersom slik kontroll ikke anses tilstrekkelig, kan den innsatte kroppsvisiteres før og etter besøket.</article><article class="legalP" data-absoluteaddress="/foreslåttparagraf/1/ledd/4/" id="foreslåttparagraf-1-ledd-4">Når det anses nødvendig for å forhindre ureglementert atferd, kan en tjenestemann føre tilsyn med besøket uten å overhøre samtalen. I tilfelle hvor det anses særlig påkrevet, kan tjenestemannen også overhøre samtalen. Under besøk som skal overhøres kan samtalen ikke føres på fremmed språk med mindre det er gitt samtykke til det.</article><article class="legalP" data-absoluteaddress="/foreslåttparagraf/1/ledd/5/" id="foreslåttparagraf-1-ledd-5">Glassvegg mellom den innsatte og den besøkende kan anvendes når iverksetting av andre kontrolltiltak ikke anses tilstrekkelig til å forhindre ureglementert atferd i forbindelse med besøket. I andre tilfelle kan glassvegg bare anvendes dersom vilkårene for ordinær kontroll under besøk er til stede og den innsatte selv ønsker bruk av glassvegg framfor iverksetting av andre kontrolltiltak.</article><article class="legalP" data-absoluteaddress="/foreslåttparagraf/1/ledd/6/" id="foreslåttparagraf-1-ledd-6">Når det er særlig grunn til å tro at det finner sted omfattende bruk av narkotika i fengslet, kan Fengselsstyret – uavhengig av bestemmelsen i tredje ledd første punktum – gi samtykke til for en tid å føre rutinemessig tilsyn med besøk uten å overhøre samtalene.</article></article> <article class="defaultP" margin-top="true">Endringene trer i kraft straks.</article></main></body></html>