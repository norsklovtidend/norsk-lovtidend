<!DOCTYPE html><html lang="no"><head><title>Forskrift om innløysing av festetomter til bustadhus og fritidshus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1986-12-05-2166</dd><dt class="dokid">DokumentID</dt><dd class="dokid">LTI/forskrift/1986-12-05-2166</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 25</dd><dt class="dateInForce">I kraft fra</dt><dd class="dateInForce">1987-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-05-30-20/§10</li><li>lov/1975-05-30-20/§11</li><li>lov/1975-05-30-20/§33</li></ul></dd><dt class="dateOfPublication">Kunngjort</dt><dd class="dateOfPublication">1986-12-22</dd><dt class="title">Tittel</dt><dd class="title">Forskrift om innløysing av festetomter til bustadhus og fritidshus.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. av 5. desember 1986 i medhald av lov 30. mai 1975 nr. 20 om tomtefeste § 10 og § 11 jf § 33. Fremja av Justis- og politidepartementet.</dd><dt class="refid">RefID</dt><dd class="refid">forskrift/1986-12-05-2166</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innløysing av festetomter til bustadhus og fritidshus.<ul class="tocSubUl"><li>I. Innleiing.<ul class="tocSubUl"><li>§ 1.</li></ul></li><li>II. Tomter til fritidshus når tomta høyrer til familiebruk eller kombinasjonsbruk, eller tomter til bustad- eller fritidshus når tomta høyrer til sameige mellom slike bruk (§ 10 andre og fjerde ledd i lova).<ul class="tocSubUl"><li>§ 2.</li><li>§ 3.</li><li>§ 4.</li><li>§ 5.</li></ul></li><li>III. Kva som skal følgje med ved innløysing og på kva måte innløysingsrett kan gjerast gjeldande der tomter er festa bort etter ein samla plan eller som punktfeste (§ 10 sjette ledd i lova).<ul class="tocSubUl"><li>§ 6.</li><li>§ 7.</li><li>§ 8.</li></ul></li><li>IV. Unntak frå innløysing av tomt som høyrer til stat, kommune eller annan offentleg skipnad når særlege offentlege omsyn gjer seg gjeldande (§ 10 tredje ledd i lova).<ul class="tocSubUl"><li>§ 9.</li><li>§ 10.</li><li>§ 11.</li></ul></li><li>V. Om fristar og tvangsmiddel ved gjennomføring av innløysing (§ 11 fjerde ledd i lova).<ul class="tocSubUl"><li>§ 12.</li><li>§ 13.</li></ul></li><li>VI. Ikraftsetjing.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-12-05-2166" id="dokument"><h1>Forskrift om innløysing av festetomter til bustadhus og fritidshus.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-12-05-2166/KAPITTEL_1" data-partID="k1"><h2>I. Innleiing.</h2><article class="legalArticle" data-lovdata-URL="LTI/forskrift/1986-12-05-2166/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskrifta gjeld berre for saker etter § 33 i lova, d.v.s. kontraktar frå tida før 1. januar 1976 når det gjeld tomt som høyrer til private, og kontraktar frå tida før 1. januar 1987 når det gjeld tomt som høyrer til stat, kommune eller annan offentleg skipnad som Kongen fastset (jf § 10).</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Søknaden om innløysing skal sendast til fylkesmannen, som vurderer om det trengst konsesjon eller fråsegn frå landbruksstyresmaktene om delingsforbodet etter § 55 i jordlova, og om det bør innhentast fråsegn frå bygningsrådet eller andre organ. Han innhentar fråsegn frå bortfestaren og sender saka til vedkomande styresmakter som skal gje fråsegn, og deretter til Justisdepartementet med si fråsegn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-12-05-2166/KAPITTEL_2" data-partID="k2"><h2>II. Tomter til fritidshus når tomta høyrer til familiebruk eller kombinasjonsbruk, eller tomter til bustad- eller fritidshus når tomta høyrer til sameige mellom slike bruk (§ 10 andre og fjerde ledd i lova).</h2><article class="legalArticle" data-lovdata-URL="LTI/forskrift/1986-12-05-2166/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Vilkåra for å rekne ein eigedom som familiebruk eller kombinasjonsbruk er:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">(1)</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">at det landbruksarealet som høyrer til eigedomen, med tillegg av rettar og lunnende, ikkje er vesentleg større enn det som trengst for å gje eigaren (brukaren) og huslyden hans trygge økonomiske kar,</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">(2)</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">at eigedomen ikkje er mindre enn at det han kastar av seg som jord-. skog- eller hagebruk, gjev eit tilskot å rekne med for levekåra til eigaren (brukaren) og huslyden hans, og</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">(3)</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">at eigedomen blir driven som sjølvstendig eining innan landbruket, eller -dersom gardsdrifta til så lenge er nedlagt eller jorda er leigd bort – det må reknast med at eigedomen kan kome i drift att som sjølvstendig eining innan dei næraste 20 åra.</article></article></li></ul></article></article><article class="legalArticle" data-lovdata-URL="LTI/forskrift/1986-12-05-2166/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Festeinntekter blir i alle høve rekna som ein turvande del av inntektsgrunnlaget når dei til såman utgjer ein tidel eller meir av bruttoinnkoma ved drift av eigedomen som jord-, skog- eller hagebruk.</article></article><article class="legalArticle" data-lovdata-URL="LTI/forskrift/1986-12-05-2166/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Høyrer tomta til eit sameige, kan festaren ikkje i noko høve få rett til innløysing når ein tredel eller meir av dei sameigande bruka – rekna etter høvetalet i sameiget – er familiebruk eller kombinasjonsbruk der festeinntektene utgjer ein turvande del av inntektsgrunnlaget.</article></article><article class="legalArticle" data-lovdata-URL="LTI/forskrift/1986-12-05-2166/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Når festaren ikkje kan få rett til innløysing av di tomta høyrer til bruk eller sameige som nemnde i §§ 2 til 4, kan han få rett til lenging av festet på same vilkår som før, kvar gong for 10 år, så framt omsynet til landbruket ikkje gjev rimeleg grunn til at festet skal opphøyre.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-12-05-2166/KAPITTEL_3" data-partID="k3"><h2>III. Kva som skal følgje med ved innløysing og på kva måte innløysingsrett kan gjerast gjeldande der tomter er festa bort etter ein samla plan eller som punktfeste (§ 10 sjette ledd i lova).</h2><article class="legalArticle" data-lovdata-URL="LTI/forskrift/1986-12-05-2166/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">I tilhøve som nemnt i § 10 sjette ledd i lova, kan Justisdepartementet avgjere kva som skal følgje med ved innløysinga. Spørsmåla kan og heilt eller delvis leggjast til skjønnsretten.</article></article><article class="legalArticle" data-lovdata-URL="LTI/forskrift/1986-12-05-2166/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Innanfor dei vilkåra som departementet i tilfelle fastset for innløysing i planområde, kan skjønnsretten ta alle avgjerder som er turvande for å halde oppe:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">(1)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">grunndisponering som er fastsett i plan for området,</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">(2)</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">skyldnader som festarane har eller kan påleggjast til opparbeiding eller vedlikehald av fellesanlegg eller til gjennomføring av andre felles tiltak, og</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">(3)</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">råderettsinnskrenkingar over tomtearealet som følgjer av det tidligare rettshøvet.</article></article></li></ul></article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Bygningsrådet i den kommunen der området ligg, skal varslast til skjønnet og har rett til å møte. Einkvar som har festerett til tomt i planområdet, har rett til å møte, jamvel om han ikkje har søkt om samtykke til innløysing.</article></article><article class="legalArticle" data-lovdata-URL="LTI/forskrift/1986-12-05-2166/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Når nokon har søkt om samtykke til innløysing av tomt i planområde, skal avgjerda utsetjast til det er klarlagt om også andre av festarane i området vil søke om innløysing. I så fall skal alle søknadene så langt råd er takast opp og avgjerast under eitt.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Samordninga av innløysingssøknadene kan i slike høve leggjast til Miljøverndepartementet. Avgjerda kan utsetjast i inntil 10 år dersom omsynet til sams førehaving gjer det turvande. Festeretten står i alle høve ved lag så lenge søknad om innløysing ikkje er endeleg avgjort av administrasjonen.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1986-12-05-2166/KAPITTEL_4" data-partID="k4"><h2>IV. Unntak frå innløysing av tomt som høyrer til stat, kommune eller annan offentleg skipnad når særlege offentlege omsyn gjer seg gjeldande (§ 10 tredje ledd i lova).</h2><article class="legalArticle" data-lovdata-URL="LTI/forskrift/1986-12-05-2166/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Samtykke til innløysing kan ikkje gjevast når tomta høyrer til stat, kommune eller anna offentleg skipnad som nemnt i § 10, dersom innløysing vil vere i strid med særlege omsyn som det offentlege er sett til å ta vare på.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Slike omsyn kan t.d. vere:</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">friluftsomsyn, verneomsyn, reguleringsomsyn, andre offentlege omdis-poneringsomsyn, tryggleiksomsyn o.l.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">Ein skal berre leggje vekt på slike særlege offentlege omsyn der det er vektige grunnar for det.</article></article><article class="legalArticle" data-lovdata-URL="LTI/forskrift/1986-12-05-2166/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Unntaket for annan offentleg skipnad i § 9 gjeld desse offentlege skipnadene:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/4/paragraf/2/ledd/1/punkt/1/" id="kapittel-4-paragraf-2-ledd-1-punkt-1"><span class="data-originalId">(1)</span><article class="legalP" data-absoluteaddress="/kapittel/4/paragraf/2/ledd/1/punkt/1/ledd/1/" id="kapittel-4-paragraf-2-ledd-1-punkt-1-ledd-1">Opplysningsvesenets Fond under Kyrkje- og undervisningsdepartementet,</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/4/paragraf/2/ledd/1/punkt/2/" id="kapittel-4-paragraf-2-ledd-1-punkt-2"><span class="data-originalId">(2)</span><article class="legalP" data-absoluteaddress="/kapittel/4/paragraf/2/ledd/1/punkt/2/ledd/1/" id="kapittel-4-paragraf-2-ledd-1-punkt-2-ledd-1">Risumfondet og eigedomen Kommandant-Risum. som ligg til kommandantskapet ved Fredriksten festning,</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/4/paragraf/2/ledd/1/punkt/3/" id="kapittel-4-paragraf-2-ledd-1-punkt-3"><span class="data-originalId">(3)</span><article class="legalP" data-absoluteaddress="/kapittel/4/paragraf/2/ledd/1/punkt/3/ledd/1/" id="kapittel-4-paragraf-2-ledd-1-punkt-3-ledd-1">John Rasmussen Aas og hustrus legat og eigedomen Jensvoll, som ligg til Landbruksdepartementet.</article></article></li></ul></article></article><article class="legalArticle" data-lovdata-URL="LTI/forskrift/1986-12-05-2166/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Når festaren ikkje kan få rett til innløysing av di særlege offentlege omsyn talar mot det, kan han få rett til lenging av festet på same vilkår som før, kvar gong for 10 år, så framt særlege offentlege omsyn ikkje gjev rimeleg grunn til at festet skal opphøyre.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1986-12-05-2166/KAPITTEL_5" data-partID="k5"><h2>V. Om fristar og tvangsmiddel ved gjennomføring av innløysing (§ 11 fjerde ledd i lova).</h2><article class="legalArticle" data-lovdata-URL="LTI/forskrift/1986-12-05-2166/§12" data-name="§12" data-partID="§12" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Når skjønnsavgjerd etter lova er blitt endeleg, kan festaren krevje at bortfestaren gjer det som trengst frå hans side for å få tomta skilt ut frå bortfestareigedomen og heimelen til tomta overført til festaren.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">For kostnader ved skjønnet gjeld reglane i skjønnslova, jf § 42. Festaren ber alle kostnader som delingsforretning og heimelsoverføring fører med seg.</article></article><article class="legalArticle" data-lovdata-URL="LTI/forskrift/1986-12-05-2166/§13" data-name="§13" data-partID="§13" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Festaren må ha sett fram krav om gjennomføring av innløysing innan l år etter at skjønn etter lova vart endeleg. Elles fell verknaden av skjønnet bort, og festaren blir rekna for ikkje å ha gjort bruk av innløysingsretten.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Dersom eigaren av bortfestareigedomen nektar å oppfylle pliktene sine etter § 12, eller på annan måte prøver å hindre gjennomføring av innløysing som er fastsett ved endeleg skjønn, kan festaren krevje tvangsfullføring etter reglane i tvangslova kap 13, jf skjønnslova § 41.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1986-12-05-2166/KAPITTEL_6" data-partID="k6"><h2>VI. Ikraftsetjing.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forskrifta tar til å gjelde 1. januar 1987.</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Frå same tid vert forskriftene 19. desember 1975 om innløysing av festetomter til bustadhus og fritidshus oppheva.</article></section></main></body></html>