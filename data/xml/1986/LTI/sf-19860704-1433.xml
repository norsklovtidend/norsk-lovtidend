<!DOCTYPE html><html lang="no"><head><title>Forskrift om årsavgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:56</dd><dt class="legacyID">Datokode</dt><dd class="legacyID">FOR-1986-07-04-1433</dd><dt class="dokid">DokumentID</dt><dd class="dokid">LTI/forskrift/1986-07-04-1433</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 15</dd><dt class="dateInForce">I kraft fra</dt><dd class="dateInForce">1986-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Særavgifter</li></ul></dd><dt class="dateOfPublication">Kunngjort</dt><dd class="dateOfPublication">1986-07-28</dd><dt class="title">Tittel</dt><dd class="title">Forskrift om årsavgift.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 4. juli 1986 i medhold av lov av 19. juni 1959 nr. 2 og Stortingets vedtak om årsavgift.</dd><dt class="refid">RefID</dt><dd class="refid">forskrift/1986-07-04-1433</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om årsavgift.<ul class="tocSubUl"><li>§ 1. Avgiftsgrunnlag – avgiftspliktens omfang</li><li>§ 2. Utskriving og betaling av avgift</li><li>§ 3. Avgiftsbetaling uten utskriving</li><li>§ 4. Tillegg ved for sen betaling</li><li>§ 5. Påkrav, varsel om inndragning av kjennemerker</li><li>§ 6. Begjæring om inndragning av kjennemerker</li><li>§ 7. Meldeplikt</li><li>§ 8. Overføring av avgift</li><li>§ 9. Kontroll</li><li>§ 10. Taushetsplikt</li><li>§ 11. Dispensasjonsadgang</li><li>§ 12. Utfyllende bestemmelser</li><li>§ 13. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-04-1433" id="dokument"><h1>Forskrift om årsavgift.</h1><article class="legalArticle" data-lovdata-URL="LTI/forskrift/1986-07-04-1433/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftsgrunnlag – avgiftspliktens omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I samsvar med Stortingets avgiftsvedtak skal avgift betales til Toll- og avgiftsdirektoratet (senere kalt direktoratet) for kjøretøy som er eller skal være registrert i Vegdirektoratets motorvognregister. Det samme gjelder for årsprøvekjennemerke.</article></article><article class="legalArticle" data-lovdata-URL="LTI/forskrift/1986-07-04-1433/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utskriving og betaling av avgift</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For kjøretøy som pr. 1. januar star registrert i motorvognregisteret blir avgiften skrevet ut av direktoratet. Det samme gjelder for årsprøvekjennemerke.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Innbetalingskort sendes til registrert eier eller bruker. Avgiften forfaller til betaling 15. mars.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Dersom betalingsfristen utløper på en lørdag, søndag eller hellig-/høytidsdag, utskytes fristen til nærmeste virkedag som ikke er lørdag.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">I henhold til § 6 i lov om avgifter vedrørende motorkjøretøyer og båter er eieren ansvarlig for avgiften. Ved overdragelse av kjøretøy, er erververen solidarisk ansvarlig med den tidligere eier.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Eventuell fordeling av avgiften mellom kjøper og selger er staten uvedkommende.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Avgiften anses betalt i rett tid dersom beløpet er inntektsført på direktoratets bank- eller postgirokonto, eller sending til direktoratet med betaling er poststemplet, innen utløpet av betalingsfristen.</article></article><article class="legalArticle" data-lovdata-URL="LTI/forskrift/1986-07-04-1433/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgiftsbetaling uten utskriving</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For kjøretøy som registreres etter 1. januar og for årsprøvekjennemerke som tildeles etter samme dato, oppstår avgiftsplikten ved registreringen eller tildelingen. Avgift skal være betalt til direktoratet på særskilt post- eller bankgirokonto før registreringen eller tildelingen. Det samme gjelder for kjøretøy som i løpet av budsjettåret går over fra avgiftsfritt til avgiftspliktig kjøretøy.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kvittering for at avgift er betalt i samsvar med foregående ledd skal forevises registreringsmyndigheten før registreringen eller tildelingen. Registreringsmyndigheten skal påse at riktig avgift er betalt og skal overstemple kvitteringen.</article></article><article class="legalArticle" data-lovdata-URL="LTI/forskrift/1986-07-04-1433/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tillegg ved for sen betaling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Avgift som ikke er betalt ved forfall forhøyes med et tillegg fastsatt i Stortingets avgiftsvedtak.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tilleggsavgiften kreves i alminnelighet opp i forbindelse med utsendelsen av påkrav på skyldig avgift.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For kjøretøy som er registrert på ny eier i tiden 1. januar til forfallsdatoen 15. mars, forhøyes skyldig avgift med tilleggsavgift først ved utløpet av fristen for betaling av påkravet, jfr. § 5.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">For kjøretøy som i følge motorvogn-registeret er avskiltet pr. forfallsdato 15. mars, påløper ikke tilleggsavgift dersom ordinær avgift betales ved ny påskilting.</article></article><article class="legalArticle" data-lovdata-URL="LTI/forskrift/1986-07-04-1433/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Påkrav, varsel om inndragning av kjennemerker</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Etter forfallsdato sender direktoratet et påkrav med varsel om inndragning av kjennemerker for skyldig avgift med eventuelt tillegg. Påkravet sendes den sist registrerte eier eller bruker, som gis en kort betalingsfrist fastsatt av direktoratet.</article></article><article class="legalArticle" data-lovdata-URL="LTI/forskrift/1986-07-04-1433/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Begjæring om inndragning av kjennemerker</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved manglende betaling av avgift og tillegg kan bruken av kjøretøyet eller årsprøvekjennemerket påbys stanset inntil skyldig avgift er betalt, i henhold til § 5 i lov om avgifter vedrørende motorkjøretøyer og båter.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Direktoratet sender begjæring om inndragning av kjennemerker til vedkommende registreringsmyndighet. Begjæringen videresendes til politiet for effektuering hvis kjennemerkene ikke allerede er innlevert eller inndratt. Når kjennemerkene er innlevert eller inndratt, tillates de ikke utlevert igjen før skyldig avgift er betalt eller begjæringen om inndragning er tilbakekalt.</article></article><article class="legalArticle" data-lovdata-URL="LTI/forskrift/1986-07-04-1433/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Meldeplikt</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når eier av kjøretøy eller bruker av årsprøvekjennemerke flytter til ny adresse skal melding om dette gis skriftlig innen 3 dager til vedkommende registreringsmyndighet. Det samme gjelder når kjøretøy overdras, eller det inntrer forhold som fører til at et kjøretøy som tidligere var avgiftsfritt blir avgiftspliktig, eller kommer inn under andre avgiftsbestemmelser enn tidligere.</article></article><article class="legalArticle" data-lovdata-URL="LTI/forskrift/1986-07-04-1433/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overføring av avgift</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Avgift som er betalt for et kjøretøy kan ikke helt eller delvis overføres som .betaling av avgift for et annet kjøretøy.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Avgift som er betalt for et årsprøvekjennemerke som er meldt tapt, skadd eller stjålet, gjelder også for nytt prøvekjennemerke (erstatningskjenne-merke) som tildeles som erstatning for det tapte.</article></article><article class="legalArticle" data-lovdata-URL="LTI/forskrift/1986-07-04-1433/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ved omregistrering og påskilting av kjøretøy kan det kreves forevist kvittering for at forfalte avgifter er betalt.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">For avgift som er betalt etter forfall, bør vognføreren som bevis ved eventuell kontroll ha med seg avgiftskvittering under kjøringen.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Tjenestemenn fra direktoratet, tollvesenet og biltilsynet samt politi og lensmenn har rett til når som helst uten varsel å kontrollere kjøretøy (utekontroll) for å påse at de bestemmelser som er gitt for avgiften blir overholdt.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Ved slik kontroll plikter føreren å:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/9/ledd/4/punkt/1/" id="paragraf-9-ledd-4-punkt-1"><span class="data-originalId">a)</span><article class="legalP" data-absoluteaddress="/paragraf/9/ledd/4/punkt/1/ledd/1/" id="paragraf-9-ledd-4-punkt-1-ledd-1">stanse straks og/eller forholde seg som det blir anvist ved tegn eller skilt,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/9/ledd/4/punkt/2/" id="paragraf-9-ledd-4-punkt-2"><span class="data-originalId">b)</span><article class="legalP" data-absoluteaddress="/paragraf/9/ledd/4/punkt/2/ledd/1/" id="paragraf-9-ledd-4-punkt-2-ledd-1">oppholde seg ved kjøretøyet til kontrollen er avsluttet eller det blir gitt tillatelse til å forlate stedet,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/9/ledd/4/punkt/3/" id="paragraf-9-ledd-4-punkt-3"><span class="data-originalId">c)</span><article class="legalP" data-absoluteaddress="/paragraf/9/ledd/4/punkt/3/ledd/1/" id="paragraf-9-ledd-4-punkt-3-ledd-1">vise frem offentlige dokumenter som det er påbudt å ha med under kjøringen og gi opplysninger som kontrollmyndigheten mener har betydning for avgiftskontrollen,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/9/ledd/4/punkt/4/" id="paragraf-9-ledd-4-punkt-4"><span class="data-originalId">d)</span><article class="legalP" data-absoluteaddress="/paragraf/9/ledd/4/punkt/4/ledd/1/" id="paragraf-9-ledd-4-punkt-4-ledd-1">kjøre til anvist veie- eller kontrollplass.</article></article></li></ul></article><article class="legalP" data-absoluteaddress="/paragraf/9/ledd/5/" id="paragraf-9-ledd-5">Direktoratet og tollvesenet kan påby kjøretøy innkalt til biltilsynet for kontroll av kjøretøyets registreringsforhold av hensyn til avgiften.</article></article><article class="legalArticle" data-lovdata-URL="LTI/forskrift/1986-07-04-1433/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Enhver som innehar offentlig verv, stilling eller oppdrag knyttet til avgiftsforvaltning skal, med de begrensninger som følger av hans gjøremål, bevare taushet om det han i sitt arbeid har fått vite om noens forretnings-, drifts-, formues- og inntektsforhold og om andre økonomiske og personlige forhold som ikke er alminnelig kjent. Han må heller ikke gjøre bruk av sin viten om slike forhold i egen næringsvirksomhet.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Bestemmelsene i første ledd er ikke til hinder for at opplysninger kan gis til annen offentlig myndighet for bruk i dennes arbeid med toll og andre avgifter til staten eller med skatter til stat eller kommune, eller for bruk i statistisk øyemed. Bestemmelsene gjelder heller ikke når allmenne hensyn tilsier at opplysningene gis og departementet samtykker i dette.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Den som mottar opplysninger i medhold av annet ledd, har selv taushetsplikt om disse.</article></article><article class="legalArticle" data-lovdata-URL="LTI/forskrift/1986-07-04-1433/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjonsadgang</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Toll- og avgiftsdirektoratet kan dispensere fra bestemmelsene i denne forskrift når særlige grunner taler for det.</article></article><article class="legalArticle" data-lovdata-URL="LTI/forskrift/1986-07-04-1433/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Spørsmål om avgiftspliktens omfang forelegges direktoratet. Direktoratet kan gi nærmere bestemmelser til presisering, utfylling og gjennomføring av denne forskrift, herunder beregning, tilbakebetaling og kontroll m.v.</article></article><article class="legalArticle" data-lovdata-URL="LTI/forskrift/1986-07-04-1433/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft 1. august 1986.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Fra samme tidspunkt oppheves Finansdepartementets forskrift av 27. juni 1959 om årsavgift.</article></article></main></body></html>