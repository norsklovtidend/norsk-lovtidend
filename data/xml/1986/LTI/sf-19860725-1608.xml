<!DOCTYPE html><html lang="no"><head><title>Forskrift om regulering av fisket etter makrell i norsk økonomisk sone sør for 62° n.br. i EF-sonen i Nordsjøen og i Skagerrak i 1986.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1986-07-25-1608</dd><dt class="dokid">DokumentID</dt><dd class="dokid">LTI/forskrift/1986-07-25-1608</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-07-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§6</li><li>lov/1983-06-03-40/§9</li><li>lov/1972-06-16-57/§8</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Forskrift om regulering av fisket etter makrell i norsk økonomisk sone sør for 62° n.br. i EF-sonen i Nordsjøen og i Skagerrak i 1986.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 25. juli 1986. Fremmet av Fiskeridepartementet.</dd><dt class="refid">RefID</dt><dd class="refid">forskrift/1986-07-25-1608</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell i norsk økonomisk sone sør for 62° n.br. i EF-sonen i Nordsjøen og i Skagerrak i 1986.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-25-1608" id="dokument"><h1>Forskrift om regulering av fisket etter makrell i norsk økonomisk sone sør for 62° n.br. i EF-sonen i Nordsjøen og i Skagerrak i 1986.</h1><article class="legalP" data-absoluteaddress="/ledd/1/" id="ledd-1">I medhold av lov av 3. juni 1983 nr. 40 om saltvannsfiske m.v. § 4, § 5, § 6 og § 9 og lov av 16. juni 1972 nr. 57 om regulering av deltagelsen i fisket, jfr. § 8, er det ved kgl.res. av 25. juli 1986 fastsatt følgende forskrift:</article><article class="legalArticle" data-lovdata-URL="LTI/forskrift/1986-07-25-1608/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for ringnotfartøy på 70 fot lengste lengde (Li.) eller mer og trålere å fiske makrell i norsk økonomisk sone sør for 62° n.br., i EF-sonen i Nordsjøen og i Skagerrak avgrenset i sør av en rett linje mellom Skagen fyr og Tistlarna fyr.</article></article><article class="legalArticle" data-lovdata-URL="LTI/forskrift/1986-07-25-1608/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hinder av forbudet i § 1 kan det fra 28. august 1986 kl. 0000 fiskes inntil 26.000 tonn makrell til konsum i området nevnt i § 1 av følgende fartøygrupper:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Konsesjonspliktige ringnotfartøyer.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Ringnotfartøy mellom 70 og 90 fot l.l. som har deltatt i havmakrellfisket i Nordsjøen eller nord for 62° n.br. i minst ett av årene 1983-85.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fartøy med industritråltillatelse, jfr. § 2 pkt. 3 i forskrift av 28. april 1978 om tildeling av tillatelse til å drive fiske med trål, kan i det samme område fiske 1.000 tonn makrell til konsum fra 4. august 1986 kl. 0000.</article></article><article class="legalArticle" data-lovdata-URL="LTI/forskrift/1986-07-25-1608/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Gruppekvoten til ringnotfartøyene fastsatt i § 2 fordeles av Fiskeridirektøren på de deltakende fartøyer etter følgende fordelingsnøkkel:</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">1000 hl + 30% av konsesjonskapasitet fra 0 – 10.000 hl</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">1000 hl + 15% av konsesjonskapasitet fra 10.000 – 12.000 hl</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">1000 hl + 5% av konsesjonskapasitet over 12.000 hl.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fartøyets kvote utregnes ved å multiplisere den kvote (basiskvoten) som fremkommer etter nevnte fordelingsnøkkel med den faktoren en får ved å dividere gruppekvoten i § 2 første ledd med summen av alle fartøyenes basiskvoter.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">For fartøy under konsesjonsgrensen nyttes faktisk lastekapasitet som grunnlag for utregning av fartøykvotene.</article></article><article class="legalArticle" data-lovdata-URL="LTI/forskrift/1986-07-25-1608/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy som skal delta i fisket i medhold av § 2 må melde seg på til Fiskeridirektøren innen 10. august.</article></article><article class="legalArticle" data-lovdata-URL="LTI/forskrift/1986-07-25-1608/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ringnotfartøy som ikke har tatt til med å fiske innen 20. september kan ikke delta i fisket i medhold av § 2.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Etter 20. september kan Fiskeridirektøren fordele på de deltakende ringnotfartøyer det som beregnes å gjenstå av ringnotfartøyenes gruppekvote på 26.000 tonn.</article></article><article class="legalArticle" data-lovdata-URL="LTI/forskrift/1986-07-25-1608/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er forbudt for konsesjonspliktige ringnotfartøy å fiske makrell innenfor 40 n.mil av grunnlinjen sør for 59° n.br.</article></article><article class="legalArticle" data-lovdata-URL="LTI/forskrift/1986-07-25-1608/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Avhengig av utviklingen av fisket nord for 62° n.br., kan det i tillegg til de kvoter som er fastsatt i § 2 fiskes inntil 15.000 tonn makrell i norsk økonomisk sone og i EF-sonen mellom 62° n.br. og 59° n.br.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Dette fisket kan ta til 4. august 1986.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Bare ringnotfartøy som oppfyller deltagelsesvilkårene i § 2 kan delta i dette fisket. Fartøy som ønsker å delta i dette fisket må melde seg på til Norges Makrellag.</article></article><article class="legalArticle" data-lovdata-URL="LTI/forskrift/1986-07-25-1608/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Turkvoten for fartøy som driver fiske i medhold av § 7 er l.000 hl.</article></article><article class="legalArticle" data-lovdata-URL="LTI/forskrift/1986-07-25-1608/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan stoppe fisket når kvoten nevnt i §§ 2 eller 7 er beregnet oppfisket.</article></article><article class="legalArticle" data-lovdata-URL="LTI/forskrift/1986-07-25-1608/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fiskeridirektøren kan bestemme at ringnotfartøy på 70 fot 1.1. eller mer som tar del i makrellfisket i Nordsjøen sør for 62° n.br. skal gi melding til Noregs Sildesalslag, Haugesund om sin nøyaktige posisjon. Slik melding skal gis hver dag til det tidspunkt salgslaget bestemmer.</article></article><article class="legalArticle" data-lovdata-URL="LTI/forskrift/1986-07-25-1608/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Fiskeridirektøren kan gi tillatelse til oppmaling av hele eller deler av fangster fisket i medhold av § 2 dersom fangsten av hensyn til avtaket eller av kvalitetsmessige grunner ikke kan leveres til konsum.</article></article><article class="legalArticle" data-lovdata-URL="LTI/forskrift/1986-07-25-1608/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Turkvoten for ringnotfartøy under 70 fot er 40 tonn.</article></article><article class="legalArticle" data-lovdata-URL="LTI/forskrift/1986-07-25-1608/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Sild- og brislingfangster kan ha inntil 20% makrell i vekt ved hver landing.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Hestemakrell kan ha inntil 10% makrell i vekt ved landing.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Makrellfangster kan ha inntil 5% sild i vekt ved hver landing.</article></article><article class="legalArticle" data-lovdata-URL="LTI/forskrift/1986-07-25-1608/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Fiskeridepartementet kan endre denne forskriften.</article></article><article class="legalArticle" data-lovdata-URL="LTI/forskrift/1986-07-25-1608/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Uaktsom eller forsettlig brudd på denne forskriften straffes i henhold til bestemmelsen i lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTI/forskrift/1986-07-25-1608/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Denne forskriften trer i kraft straks. Samtidig oppheves Fiskeridepartementets forskrift av 17. desember 1985 nr. 2259 om fisket etter makrell i Norges økonomiske sone sør for 62° n.br. i EF-sonen i Nordsjøen og i Skagerrak i 1986.</article></article></main></body></html>