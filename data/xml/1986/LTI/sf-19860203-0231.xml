<!DOCTYPE html><html lang="no"><head><title>Forskrift om obligatorisk opplæring, tilsyn og hjemreise m .v. for ungdom.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-1986-02-03-231</dd><dt class="dokid">DokumentID</dt><dd class="dokid">LTI/forskrift/1986-02-03-231</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 3</dd><dt class="dateInForce">I kraft fra</dt><dd class="dateInForce">1986-03-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-05-30-18/§4</li><li>lov/1975-05-30-18/§8</li><li>forskrift/1986-01-31-221</li></ul></dd><dt class="dateOfPublication">Kunngjort</dt><dd class="dateOfPublication">1986-02-19</dd><dt class="title">Tittel</dt><dd class="title">Forskrift om obligatorisk opplæring, tilsyn og hjemreise m .v. for ungdom.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for sjømenn 3. februar 1986 med hjemmel i sjømannslov av 30. mai 1975 nr. 18 §§ 4 annet ledd, 8 niende ledd og 28 nr. 5, jf kgl.res. av 31. januar 1986 nr. 221.</dd><dt class="refid">RefID</dt><dd class="refid">forskrift/1986-02-03-231</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om obligatorisk opplæring, tilsyn og hjemreise m .v. for ungdom.<ul class="tocSubUl"><li>§ 1. Virkeområde.</li><li>§ 2. Obligatorisk opplæring.</li><li>§ 3. Tilsyn med tilpassingen ombord.</li><li>§ 4. Vern mot rusmidler.</li><li>§ 5. Hjemreise ved manglende tilpassing.</li><li>§ 6. Hjemreise for ungdom under 18 år.</li><li>§ 7. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-02-03-231" id="dokument"><h1>Forskrift om obligatorisk opplæring, tilsyn og hjemreise m .v. for ungdom.</h1><article class="legalArticle" data-lovdata-URL="LTI/forskrift/1986-02-03-231/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for ungdom under 20 år som tilsettes til tjeneste ombord i skip, borefartøyer og andre flyttbare innretninger i sjøen. Forskriften gjelder ikke for tjeneste på fiske- og fangstfartøyer.</article></article><article class="legalArticle" data-lovdata-URL="LTI/forskrift/1986-02-03-231/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Obligatorisk opplæring.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">For tjeneste som nevnt i § 1, kreves at ungdom under 17 år har gjennomgått godkjent opplæring.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">I særlige tilfelle kan Direktoratet for sjømenn fatte vedtak om unntak fra bestemmelsene i nr. 1. Direktoratet kan fastsette særlige vilkår ved slik tillatelse.</article></article></li></ul></article><article class="legalArticle" data-lovdata-URL="LTI/forskrift/1986-02-03-231/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn med tilpassingen ombord.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Skipsføreren skal føre spesielt tilsyn med hvordan ungdom under 20 år tilpasser seg forholdene om bord og i havn. Om nødvendig skal skipsføreren sørge for at det utpekes egen kontaktperson for slik ungdom.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Har skipsfører på skip i utenriksfart grunn til å tro at det hos slik ungdom er inntrådt fysiske eller psykiske forstyrrelser som må antas å gjøre det utilrådelig at vedkommende fortsetter i tjenesten, skal skipsføreren etter å ha undersøkt forholdene bringe tjenesteforholdet om bord til opphør og fatte beslutning om hjemsendelse av den unge. Før skipsføreren fatter slik beslutning skal han om mulig rådføre seg med lege.</article></article></li></ul></article><article class="legalArticle" data-lovdata-URL="LTI/forskrift/1986-02-03-231/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vern mot rusmidler.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Forbud i lov av 5. april 1927 om innførsel og omsetning av brennevin, vin, øl, m.v. (alkoholloven) mot salg eller skjenking av rusdrikk, gjelder tilsvarende for ungdom under 20 år som er tilsatt i tjeneste på norske skip.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Finner skipsføreren at slik ungdom i utenriks fart misbruker eller er i ferd med å utvikle et avhengighetsforhold til alkohol eller andre rusmidler, skal skipsføreren etter å ha undersøkt forholdene bringe tjenesteforholdet om bord til opphør og fatte beslutning om hjemsendelse av den unge. Før skipsføreren fatter slik beslutning skal han om mulig rådføre seg med lege.</article></article></li></ul></article><article class="legalArticle" data-lovdata-URL="LTI/forskrift/1986-02-03-231/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Hjemreise ved manglende tilpassing.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Blir tjenesteforholdet om bord brakt til opphør som nevnt i § 3 nr. 2 og § 4 nr. 2, skal utgiftene ved reise til bosted dekkes av staten hvis den unge ikke har rett til fri hjemreise etter andre bestemmelser. Dersom den unge ikke er bosatt i Norge, skal utgifter til hjemreise dekkes av rederiet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Ved beslutning om hjemsendelse av ungdom som nevnt i § 3 nr. 2 og § 4 nr. 2, skal det så vidt mulig holdes avhør som fastsatt i sjømannslovens § 16. Protokoll eller journalutdrag fra slikt avhør skal sammen med andre saksdokumenter sendes Direktoratet for sjømenn. Disse dokumenter og eventuell senere fremstilling av den unge for sjømannslege vil gi grunnlag for dyktighets- eller udyktighetserklæring for videre tjeneste til sjøs. Dersom denne legeundersøkelse viser at den unge var arbeidsdyktig ved fratredelsen får bestemmelsene i sjømannslovens § 28 tilsvarende anvendelse.</article></article></li></ul></article><article class="legalArticle" data-lovdata-URL="LTI/forskrift/1986-02-03-231/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Hjemreise for ungdom under 18 år.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ungdom som ved vanlig opphør av tjenesteforholdet om bord er under 18 år ved fratredelse i utlandet, skal hjemsendes. Rederiet dekker utgiftene til reise med underhold til bostedet, hvis ikke staten skal dekke utgiftene etter andre bestemmelser.</article></article><article class="legalArticle" data-lovdata-URL="LTI/forskrift/1986-02-03-231/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">1.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Denne forskrift trer i kraft 3. mars 1986.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">2.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Fra samme tid oppheves:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/punkt/2/ledd/1/punkt/1/" id="paragraf-7-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/7/punkt/2/ledd/1/punkt/1/ledd/1/" id="paragraf-7-punkt-2-ledd-1-punkt-1-ledd-1">forskrifter om vernetiltak for ungdom til sjøs fastsatt ved kgl.res. 19. juni 1969 og 14. desember 1973 i medhold av sjømannslov 17. juli 1953 §§ 10,25 og 28,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/punkt/2/ledd/1/punkt/2/" id="paragraf-7-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/7/punkt/2/ledd/1/punkt/2/ledd/1/" id="paragraf-7-punkt-2-ledd-1-punkt-2-ledd-1">Bestemmelser til gjennomføring av forskrifter av 19. juni 1969 om vernetiltak for ungdom til sjøs fastsatt av Direktoratet for sjømenn 21. juli 1969 i medhold av nevnte forskrifter,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/7/punkt/2/ledd/1/punkt/3/" id="paragraf-7-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/7/punkt/2/ledd/1/punkt/3/ledd/1/" id="paragraf-7-punkt-2-ledd-1-punkt-3-ledd-1">forskrift om obligatorisk opplæringskurs for sjøaspiranter fastsatt av Direktoratet for sjømenn 1. november 1977 i medhold av sjømannslov 30. mai 1975 nr. 18 § 4 annet ledd og kgl.res. av 8. august 1975.</article></article></li></ul></article></article></li></ul></article></main></body></html>