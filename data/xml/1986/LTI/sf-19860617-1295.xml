<!DOCTYPE html><html lang="no"><head><title>Forskrift om sikringstiltak mot brann på skip som omfattes av sjøsikkerhetskonvensjonen (SOLAS – 74).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:15</dd><dt class="legacyID">Datokode</dt><dd class="legacyID">FOR-1986-06-17-1295</dd><dt class="dokid">DokumentID</dt><dd class="dokid">LTI/forskrift/1986-06-17-1295</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 14</dd><dt class="dateInForce">I kraft fra</dt><dd class="dateInForce">1984-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-08-23-1575</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§94</li><li>lov/1903-06-09-7/§96</li><li>lov/1903-06-09-7/§97</li><li>lov/1903-06-09-7/§100</li></ul></dd><dt class="dateOfPublication">Kunngjort</dt><dd class="dateOfPublication">1986-07-11</dd><dt class="title">Tittel</dt><dd class="title">Forskrift om sikringstiltak mot brann på skip som omfattes av sjøsikkerhetskonvensjonen (SOLAS – 74).</dd><dt class="miscInformation">Annet om dokumentet</dt><dd class="miscInformation">Sjøfartsdirektoratet har 17. juni 1986 fastsatt ovennevnte forskrift om sikringstiltak mot brann på skip som omfattes av Den internasjonale konvensjon om sikkerhet for menneskeliv til sjøs, 1974 (SOLAS-74).</dd><dt class="refid">RefID</dt><dd class="refid">forskrift/1986-06-17-1295</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikringstiltak mot brann på skip som omfattes av sjøsikkerhetskonvensjonen (SOLAS – 74).</li></ul></dd></dl></header><main class="documentBody" data-lovdata-URL="LTI/forskrift/1986-06-17-1295" id="dokument"><h1>Forskrift om sikringstiltak mot brann på skip som omfattes av sjøsikkerhetskonvensjonen (SOLAS – 74).</h1><article class="legalP" data-absoluteaddress="/ledd/1/" id="ledd-1">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødygtighed m.v. §§ 1, 41a, 42, 94, 96, 97 og 100, jfr. kgl.res. av 12. oktober 1962, kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å fastsette forskrifter i medhold av sjødyktighetsloven.</article><article class="legalP" data-absoluteaddress="/ledd/2/" id="ledd-2">Forskriften gjennomfører i norsk rett endringer i SOLAS – 74 kapittel II-2 om bygging – brannbeskyttelse, oppdagelse og slokking av brann, som ble vedtatt av Den internasjonale sjøfartsorganisasjon (IMO) i juni 1983. Forskriften inneholder dessuten bestemmelser i SOLAS – 74 som ble endret i 1981 og som trådte i kraft 1. september 1984. I denne forbindelse vises til forskrift av 23. august 1984 om brannbeskyttelse, oppdagelse og slokking av brann på skip som omfattes av Sjøsikkerhetskonvensjonen. Sist – nevnte forskrift blir nå opphevet.</article><article class="legalP" data-absoluteaddress="/ledd/3/" id="ledd-3">Omfanget av norske særkrav er vesentlig redusert idet disse nå er blitt konvensjonstekst. Samtidig er en rekke spesifikasjoner og definisjoner strøket da en ønsker at forskriften i større grad skal gi uttrykk for funksjonskrav. Definisjoner og beskrivelser av systemer og komponenter m.v. vil bli gitt i form av retningslinjer.</article><article class="legalP" data-absoluteaddress="/ledd/4/" id="ledd-4">Forskriften vil gjelde for nye skip som omfattes av Sjøsikkerhetskonvensjonen, dvs. skip hvis bygging påbegynnes på eller etter 1. juli 1986. Eksisterende skip som helt eller delvis tilfredsstiller kravene for nve skip skal opprettholde denne standarden. Ved omfattende reparasjoner og ombygginger m.v. skal eksisterende skip tilfredsstille kravene for nytt skip så langt Sjøfartsdirektoratet finner dette for rimelig og praktisk mulig.</article><article class="legalP" data-absoluteaddress="/ledd/5/" id="ledd-5">Overtredelse av forskriften kan straffes med bøter i henhold til Alminnelig borgerlig straffelov av 22. mai 1902 nr. 10 § 339 nr. 2, hvis ikke strengere straff kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/6/" id="ledd-6">Forskriften trer i kraft 1. juli 1986. Fra samme tid oppheves forskrift nr. 1575 av 23. august 1984 om brannbeskyttelse, oppdagelse og slokking av brann på skip som omfattes av Sjøsikkerhetskonvensjonen (SOLAS – 74).</article><article class="legalP" data-absoluteaddress="/ledd/7/" id="ledd-7">Forskriften vil bli inntatt i Skipskontrollens Regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, postboks 8123 Dep, 0032 Oslo 1.</article></main></body></html>