<!DOCTYPE html><html lang="no"><head><title>Midlertidig forskrift om meldeplikt for pris- og avanseforhøyelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1986-10-20-1994</dd><dt class="dokid">DokumentID</dt><dd class="dokid">LTI/forskrift/1986-10-20-1994</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 22</dd><dt class="dateInForce">I kraft fra</dt><dd class="dateInForce">1986-10-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1953-06-26-4/§9</li><li>forskrift/1972-09-20-8644</li></ul></dd><dt class="dateOfPublication">Kunngjort</dt><dd class="dateOfPublication">1986-11-14</dd><dt class="title">Tittel</dt><dd class="title">Midlertidig forskrift om meldeplikt for pris- og avanseforhøyelser.</dd><dt class="refid">RefID</dt><dd class="refid">forskrift/1986-10-20-1994</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om meldeplikt for pris- og avanseforhøyelser.<ul class="tocSubUl"><li>§ 1. Meldeplikt for storbedrifter.</li><li>§ 2. Meldeplikt for avanseforhøyelser i veiledende videresalgspriser.</li><li>§ 3. Meldeplikt for tjenesteytende bedrifter.</li><li>§ 4. Fullmakter.</li><li>§ 5. Ikrafttreden,</li></ul></li></ul></dd></dl></header><main class="documentBody" data-lovdata-URL="LTI/forskrift/1986-10-20-1994" id="dokument"><h1>Midlertidig forskrift om meldeplikt for pris- og avanseforhøyelser.</h1><article class="legalP" data-absoluteaddress="/ledd/1/" id="ledd-1">I medhold av lov av 26. juni 1953 nr. 4 om kontroll og regulering av priser, utbytte og konkurranseforhold § 24, jf. § 9, kgl.res. av 5. mai 1972 og Forbruker- og administrasjonsdepartementets forskrifter av 20. september 1972 fastsetter Prisdirektoratet 20. oktober 1986 etter anmodning av departementet:</article><article class="legalArticle" data-lovdata-URL="LTI/forskrift/1986-10-20-1994/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Meldeplikt for storbedrifter.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Storbedrift som er meldepliktig etter prisloven § 34, må sende melding til Prisdirektoratet om forhøyelse av priser senest 2 uker før forhøyelsen settes i verk. Meldingen skal inneholde storbedriftens priser før og etter prisforhøyelsen og begrunnelsen for denne. Meldingen skal omfatte alle priser som fastsettes av storbedriften og bedrifter som den har vesentlig innflytelse over.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">En storbedrift som har forhøyd priser i tiden mellom 16. oktober 1986 og forskriftenes ikrafttreden, må straks sende slik melding til Prisdirektoratet. Meldeplikten gjelder ikke på følgende områder:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Varer der det er fastsatt maksimalpriser i medhold av prisloven av 26. juni 1953.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">Eksport.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">Produkter innenfor jordbruk, hagebruk eller fiske. Unntaket gjelder dog bare for slike produkter som tradisjonelt går inn under disse næringene, og således ikke for f.eks. saft, syltetøy, hermetikk av kjøtt eller fisk, opplaget kjøtt eller fisk eller fryste kjøtt- eller fiskevarer i forbrukerpakning.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/ledd/2/punkt/4/" id="paragraf-1-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/1/ledd/2/punkt/4/ledd/1/" id="paragraf-1-ledd-2-punkt-4-ledd-1">Varer som fremstilles særskilt for kjøperen etter dennes spesifikasjoner og spesielt avtalt pris.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/1/ledd/2/punkt/5/" id="paragraf-1-ledd-2-punkt-5"><span class="data-originalId">5.</span><article class="legalP" data-absoluteaddress="/paragraf/1/ledd/2/punkt/5/ledd/1/" id="paragraf-1-ledd-2-punkt-5-ledd-1">Tremasse og cellulose.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/1/ledd/2/punkt/6/" id="paragraf-1-ledd-2-punkt-6"><span class="data-originalId">6.</span><article class="legalP" data-absoluteaddress="/paragraf/1/ledd/2/punkt/6/ledd/1/" id="paragraf-1-ledd-2-punkt-6-ledd-1">Råolje.</article></article></li></ul></article></article><article class="legalArticle" data-lovdata-URL="LTI/forskrift/1986-10-20-1994/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Meldeplikt for avanseforhøyelser i veiledende videresalgspriser.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Leverandør (herunder produsent, importør eller grossist) som i prisliste, faktura, annonse eller på annen måte oppgir veiledende priser for videreforhandlernes salg, må sende melding til Prisdirektoratet senest 2 uker før han forhøyer den prosentvise avanse for videreforhandlerne som er inkludert i de veiledende prisene. Meldingen skal inneholde opplysninger om avansen i de veiledende prisene før og etter forhøyelsen og begrunnelsen for denne.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dersom avanseforhøyelse som nevnt i første ledd, er foretatt i tiden mellom 16. oktober 1986 og forskriftenes ikrafttreden, må leverandøren straks sende slik melding til Prisdirektoratet.</article></article><article class="legalArticle" data-lovdata-URL="LTI/forskrift/1986-10-20-1994/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt for tjenesteytende bedrifter.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Distriktskontorene for Statens pristilsyn kan fastsette at ervervsdrivende som utfører tjenesteytelser, skal sende melding om prisforhøyelse til vedkommende distriktskontor. Tilsvarende gjelder ved forhøyelse av påslag eller satser for lønninger, sosiale utgifter, administrasjon og fortjeneste m.v. Distriktskontorene kan bestemme at forhøyelse må meldes innen 2 uker før den settes i verk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Melding som nevnt i første ledd, skal inneholde den ervervsdrivendes priser, påslag eller satser før og etter forhøyelsen og begrunnelsen for denne.</article></article><article class="legalArticle" data-lovdata-URL="LTI/forskrift/1986-10-20-1994/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fullmakter.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Prisdirektoratet kan fastsette bestemmelser om gjennomføring og utfylling av forskriftene og kan også gjøre unntak fra dem.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Direktoratet kan også bestemme at andre bedrifter enn meldepliktige storbedrifter skal sende melding om forhøyelse av priser etter reglene i § 1.</article></article><article class="legalArticle" data-lovdata-URL="LTI/forskrift/1986-10-20-1994/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden,</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse forskrifter trer i kraft straks.</article></article></main></body></html>