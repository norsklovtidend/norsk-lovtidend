<!DOCTYPE html><html lang="no"><head><title>Forskrift om refusjon av godkjente kostnader til amortisering og renter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:27</dd><dt class="legacyID">Datokode</dt><dd class="legacyID">FOR-1986-02-21-542</dd><dt class="dokid">DokumentID</dt><dd class="dokid">LTI/forskrift/1986-02-21-542</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 5</dd><dt class="dateInForce">I kraft fra</dt><dd class="dateInForce">1986-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-57/§10</li></ul></dd><dt class="dateOfPublication">Kunngjort</dt><dd class="dateOfPublication">1986-03-18</dd><dt class="title">Tittel</dt><dd class="title">Forskrift om refusjon av godkjente kostnader til amortisering og renter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 21. februar 1986 i medhold av § 10 annet ledd i lov av 19. juni 1969 nr. 57 om sykehus m.v. Fremmet av Sosialdepartementet.</dd><dt class="refid">RefID</dt><dd class="refid">forskrift/1986-02-21-542</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om refusjon av godkjente kostnader til amortisering og renter.<ul class="tocSubUl"><li>§ 1. Forskriftenes virkeområde,</li><li>§ 2. Hvilke kostnader som gir grunnlag for refusjon.</li><li>§ 3. Godkjenning.</li><li>§ 4. Beregning av refusjonsbeløp.</li><li>§ 5. Endring av forskriften.</li><li>§ 6. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-02-21-542" id="dokument"><h1>Forskrift om refusjon av godkjente kostnader til amortisering og renter.</h1><article class="legalArticle" data-lovdata-URL="LTI/forskrift/1986-02-21-542/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes virkeområde,</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder somatiske sykehus, godkjent i medhold av § 3 i lov av 19. juni 1969 nr. 57 om sykehus m.v. og inntatt på plan etter lovens § 2.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder ikke psykiatrisk klinikk og psykiatrisk poliklinikk som er del av somatisk sykehus.</article></article><article class="legalArticle" data-lovdata-URL="LTI/forskrift/1986-02-21-542/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvilke kostnader som gir grunnlag for refusjon.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Godkjente kostnader til amortisering ved nybygg og/eller ombygging av sykehus, og til kostnader til utstyr i forbindelse med slik nybygging eller ombygging, gir grunnlag for refusjon. Planer må være godkjent av Helsedirektoratet.</article></article><article class="legalArticle" data-lovdata-URL="LTI/forskrift/1986-02-21-542/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenning.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Sosialdepartementet godkjenner kostnader nevnt i § 2.</article></article><article class="legalArticle" data-lovdata-URL="LTI/forskrift/1986-02-21-542/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av refusjonsbeløp.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Folketrygden refunderer 50 pst. av utgifter til amortisering og renter for tre fjerdedeler av godkjente kostnader ved nybygg og 50 pst. av godkjente kostnader for utstyr til nybygg.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For byggearbeider legges til grunn amortisering over 40 år med 9,5 pst. rente.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Kostnader til utstyr amortiseres over 10 år uten rente.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Refusjon skjer fra og med det året kostnadene er godkjent. Godkjenning av kostnader skjer på bakgrunn av endelig byggeregnskap. Søknad om godkjenning av endelig byggeregnskap må sendes departementet innen 1. mars i året før godkjenningsåret.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Ved store nybygg/ombygginger kan departementet bestemme at hel eller delvis refusjon gis fra et tidligere tidspunkt på grunnlag av foreløpig regnskap. .Departementet kan også godkjenne refusjon for byggetrinn enkeltvis.</article></article><article class="legalArticle" data-lovdata-URL="LTI/forskrift/1986-02-21-542/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endring av forskriften.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Departementet kan endre denne forskrift.</article></article><article class="legalArticle" data-lovdata-URL="LTI/forskrift/1986-02-21-542/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft 1. mars 1986.</article></article></main></body></html>