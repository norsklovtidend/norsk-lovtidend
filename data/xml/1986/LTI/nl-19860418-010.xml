<!DOCTYPE html><html lang="no"><head><title>Lov om bygging og drift av fjernvarmeanlegg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">LOV-1986-04-18-10</dd><dt class="dokid">DokumentID</dt><dd class="dokid">LTI/lov/1986-04-18-10</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 8</dd><dt class="dateInForce">I kraft fra</dt><dd class="dateInForce">1986-05-30</dd><dt class="changesToDocuments">Endrer</dt><dd class="changesToDocuments"><ul><li>lov/1959-10-23-3</li><li>lov/1965-06-18-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-04-30</dd><dt class="titleShort">Korttittel</dt><dd class="titleShort">Fjernvarmeanleggsloven</dd><dt class="title">Tittel</dt><dd class="title">Lov om bygging og drift av fjernvarmeanlegg</dd><dt class="miscInformation">Annet om dokumentet</dt><dd class="miscInformation">Ot.prp.nr.34 (1984–1985) og Ot.prp.nr.20 (1985–1986). Innst.O.nr.29 (1985–1986) og Besl.O.nr.33 (1985–1986). Odels- og Lagtingsvedtak 11. og 20. mars 1986. Fremmet av Olje- og energidepartementet.</dd><dt class="refid">RefID</dt><dd class="refid">lov/1986-04-18-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om bygging og drift av fjernvarmeanlegg<ul class="tocSubUl"><li>§ 1. Virkeområde</li><li>§ 2. Konsesjon</li><li>§ 3. Søknad</li><li>§ 4. Saksbehandlingen</li><li>§ 5. Vedtak</li><li>§ 6. Konsesjonens innhold</li><li>§ 7. Tilknytningsplikt</li><li>§ 8. Leveringsplikt</li><li>§ 9. Pris</li><li>§ 10. Nedlegging.</li><li>§ 11. Overtredelse av konsesjonsvilkår</li><li>§ 12. Kontroll med overholdelse av konsesjonsvilkår</li><li>§ 13. Offentlig tilsyn</li><li>§ 14. Statlige fjernvarmeanlegg</li><li>§ 15. Gjennomføring og utfylling</li><li>§ 16. Ikrafttreden</li><li>§ 17. Endring av andre lover</li></ul></li></ul></dd></dl></header><main class="documentBody" data-lovdata-URL="LTI/lov/1986-04-18-10" id="dokument"><h1>Lov om bygging og drift av fjernvarmeanlegg</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 23. oktober 1959 nr. 3 om oreigning av fast eigedom.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Bygningsloven av 18. juni 1965 nr. 7.</article></article></li></ul></article><article class="legalArticle" data-lovdata-URL="LTI/lov/1986-04-18-10/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Loven her gjelder anlegg som produserer og/eller fremfører energi i form av varme (fjernvarmeanlegg).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kongen kan bestemme at loven ikke skal gjelde fjernvarmeanlegg som forsyner mindre enn 200 husstander eller som yter mindre enn 1 MJ/s (1 000 kW). Bestemmelsen i § 7 første ledd får allikevel anvendelse på slike anlegg.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Loven gjelder ikke anlegg som produserer og fremfører energi i form av varme til forsyning av egen industriell virksomhet.</article></article><article class="legalArticle" data-lovdata-URL="LTI/lov/1986-04-18-10/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Konsesjon</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fjernvarmeanlegg kan ikke bygges eller drives av andre enn staten uten konsesjon gitt av Kongen. Det samme gjelder ombygging og utvidelse av fjernvarmeanlegg.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Konsesjon gis for et begrenset tidsrom av inntil 30 år regnet fra da konsesjonen ble gitt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Konsesjon kan i alminnelighet bare gis på vilkår i samsvar med § 6.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Kongen kan bestemme at konsesjon ikke kreves for fjernvarmeanlegg som forsyner offentlige institusjonsbygg, større forretningsbygg, industriell virksomhet, borettslag og boligsameier eller mindre enn 1 000 husstander eller som yter mindre enn 10 MJ/s (10 000 kW).</article></article><article class="legalArticle" data-lovdata-URL="LTI/lov/1986-04-18-10/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknad</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søknad om konsesjon for bygging og drift av fjernvarmeanlegg skal sendes Norges vassdrags- og elektrisitetsvesen. Forslag til vedtekt etter bygningslovens § 66 a sendes vedkommende kommune samtidig med innsending av konsesjonssøknad.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Konsesjonssøknaden skal i alminnelighet gi opplysninger om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Søkeren og dennes virksomhet fram til søknaden ble sendt.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Varmeplan/energiplan for et større område som grunnlag for søknaden og virksomhetens innpassing i kommunal oversiktsplanlegging.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Plan for anlegget – herunder energikilde, målinger, grunnundersøkelser, tegninger, beregninger og kostnadsoverslag.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Sikring av varmeforsyning i tilfelle driftsstans – herunder hvilke energikilder som tenkes nyttet.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">Fordeler og ulemper for de som skal tilknyttes anlegget eller som berøres av eiendomsinngrep.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">Anleggets antatte virkninger på miljøet.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/3/ledd/2/punkt/7/" id="paragraf-3-ledd-2-punkt-7"><span class="data-originalId">g)</span><article class="legalP" data-absoluteaddress="/paragraf/3/ledd/2/punkt/7/ledd/1/" id="paragraf-3-ledd-2-punkt-7-ledd-1">Eventuelle uttalelser søkeren måtte ha fått om planene for anlegget.</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/3/ledd/2/punkt/8/" id="paragraf-3-ledd-2-punkt-8"><span class="data-originalId">h)</span><article class="legalP" data-absoluteaddress="/paragraf/3/ledd/2/punkt/8/ledd/1/" id="paragraf-3-ledd-2-punkt-8-ledd-1">Hvorvidt det anses aktuelt med tilknytningsplikt etter bygningslovens § 66 a.</article></article></li></ul></article></article><article class="legalArticle" data-lovdata-URL="LTI/lov/1986-04-18-10/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Saksbehandlingen</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad som tilfredsstiller kravene etter § 3 skal legges ut hos Norges vassdrags- og elektrisitesvesen og på kontorene til berørte kommuner eller annet høvelig sted i distriktet til offentlig gjennomsyn. Offentlige organer, derunder vedkommende kommuner og andre som blir direkte berørt av søknaden, skal få søknaden særskilt tilsendt til uttalelse. Det fastsettes en frist for å avgi uttalelse til Norges vassdrags- og elektrisitetsvesen. Innkomne uttalelser bør i alminnelighet forelegges søkeren til uttalelse.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kunngjøring av søknaden, en kort beskrivelse av planene, opplysninger om hvor søknaden er utlagt og fristen for å gi uttalelse skal rykkes inn i Norsk Lysingsblad og i en eller flere aviser alminnelig lest i distriktet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Utleggingen og kunngjøringen besørges av Norges vassdrags- og elektrisitetsvesen. Søkeren betaler utgiftene ved utlegging og kunngjøring.</article></article><article class="legalArticle" data-lovdata-URL="LTI/lov/1986-04-18-10/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vedtak</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Konsesjon for bygging og drift av fjernvarmeanlegg kan bare gis om fordelene ved anlegget antas å bli større enn skader og ulemper for allmennheten, brukerne av anlegget og berørte eiendommer.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kongen kan utsette behandlingen av en søknad om fjernvarmeanlegg i påvente av en samlet plan for varmeforsyning i området søknaden gjelder, tilgrensede områder eller et større område, jfr. § 3 annet ledd bokstav b, eller i tilfelle endring av tidligere vedtatte offentlige planer anses påkrevd.</article></article><article class="legalArticle" data-lovdata-URL="LTI/lov/1986-04-18-10/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Konsesjonens innhold</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Konsesjon gis for et bestemt område og til bestemt person, selskap, lag, kommune eller fylkeskommune.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Det fastsettes bestemmelser om bygging, drift og vedlikehold av fjernvarmeanlegget, herunder frist for fullføring av anlegget.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Det kan fastsettes ytterligere vilkår for konsesjon når dette finnes påkrevd av allmenne hensyn eller til varetakelse av private interesser som kan bli skadelidende.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">I særlige tilfeller kan de fastsatte vilkår endres av hensyn til de allmenne interesser. Det skal tas hensyn til kostnadene en endring vil påføre konsesjonæren og de fordeler og ulemper endringen forøvrig vil medføre.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">.Endringer i vilkårene kan også foretas etter søknad fra den som har fått konsesjon. Bestemmelsene i § 4 får anvendelse så langt de passer.</article></article><article class="legalArticle" data-lovdata-URL="LTI/lov/1986-04-18-10/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilknytningsplikt</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kongen kan pålegge ethvert fjernvarmeanlegg å knytte seg til andre fjernvarmeanlegg såfremt anlegget har et varmesystem som kan tilknyttes.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Det kan pålegges tilknytningsplikt til fjernvarmeanlegg i samsvar med bygningslovens § 66 a.</article></article><article class="legalArticle" data-lovdata-URL="LTI/lov/1986-04-18-10/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Leveringsplikt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Konsesjonæren har plikt til å skaffe tilknyttede abonnenter fjernvarme enten selv eller gjennom avtale med en annen leverandør i samsvar med planen for anlegget eller som avtalt med abonnentene. Dersom det er pålagt tilknytningsplikt i medhold av bygningslovens § 66 a og bebyggelse ikke kan tilknyttes fjernvarmeanlegget på grunn av forsinkelser i forhold til fastsatt frist for fullføring, kan konsesjonæren pålegges av departementet å sikre bebyggelsen midlertidig varmeforsyning.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Plikten til å skaffe fjernvarme kan falle bort i tilfelle krig, streik, lock-out eller andre plutselige og uforutsette hendinger som medfører at leveringen må stoppe opp. Levering av fjernvarme kan avbrytes når det er fare for personskade eller skade på eiendom eller når det er nødvendig for reparasjon og vedlikehold.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Konsesjonæren plikter å treffe midlertidig tiltak for i størst mulig utstrekning å avbøte skader og ulemper ved stans i leveringene når dette er mulig.</article></article><article class="legalArticle" data-lovdata-URL="LTI/lov/1986-04-18-10/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Pris</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vederlag for fjernvarme kan beregnes i form av tilknytningsavgift, fast årlig avgift og pris for bruk av varme. Prisen for fjernvarme skal ikke overstige prisen for elektrisk oppvarming i vedkommende forsyningsområde.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Det skal gis melding til Norges vassdrags- og elektrisitetsvesen om priser og andre leveringsvilkår og endringer i disse fra konsesjonspliktige anlegg.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Enhver som er pålagt å tilknytte seg fjernvarmeanlegg etter bygningslovens § 66 a, har rett til å klage til Norges vassdrags- og elektrisitetsvesen over priser og andre leveringsvilkår. Norges vassdrags- og elektrisitetsvesen kan gi pålegg om endringer av prisen eller leveringsvilkårene forøvrig.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Når tilknytningsplikt til fjernvarmeanlegg er pålagt i samsvar med bygningslovens § 66 a, kan departementet bestemme at tilknytningsavgift og fast årlig avgift skal betales uavhengig av om fjernvarme nyttes eller ikke.</article></article><article class="legalArticle" data-lovdata-URL="LTI/lov/1986-04-18-10/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Nedlegging.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fjernvarmeanlegg som drives i medhold av konsesjon etter loven her må ikke nedlegges uten tillatelse av departementet.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Ved utløpet av konsesjonstiden kan det gis fornyet konsesjon etter loven her.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Dersom det ikke meddeles slik konsesjon, kan anlegget overtas vederlagsfritt av stat, fylkeskommune eller kommune.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Dersom anlegget ikke blir overtatt av det offentlige, og det heller ikke blir meddelt ny konsesjon, plikter eieren etter forlangende av departementet å fjerne anlegget innen en fastsatt frist. Departementet kan bestemme at nedgravde deler av anlegget ikke skal graves opp igjen.</article><article class="legalP" data-absoluteaddress="/paragraf/10/ledd/5/" id="paragraf-10-ledd-5">Ved nedlegging av anlegget er eieren forpliktet til å iverksette tiltak som det offentlige forlanger for å avverge fare eller skade for omgivelsene og for eiendommer som berøres av anlegget, og for ivaretagelse av abonnentenes interesser.</article></article><article class="legalArticle" data-lovdata-URL="LTI/lov/1986-04-18-10/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Overtredelse av konsesjonsvilkår</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">For overtredelse av vilkår som er satt for konsesjon i henhold til loven her, kan det fastsettes en tvangsmulkt, som enten påløper inntil forholdet er brakt i orden, eller forfaller for hver overtredelse.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Dersom konsesjon er gitt på grunnlag av uriktige eller ufullstendige opplysninger om forhold av vesentlig betydning eller konsesjonæren overtrer fastsatte vilkår av vesentlig betydning, kan konsesjonen trekkes tilbake.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Blir konsesjonen trukket tilbake, skal det fastsettes en frist for eieren til å sørge for at fjernvarmeanlegget enten blir overtatt av andre, som lovlig kan drive dette, eller at anlegget nedlegges. Ved nedlegging får bestemmelsen i § 10 tilsvarende anvendelse.</article></article><article class="legalArticle" data-lovdata-URL="LTI/lov/1986-04-18-10/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Kontroll med overholdelse av konsesjonsvilkår</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Norges vassdrags- og elektrisitetsvesen fører kontroll med at vilkår som er satt i konsesjonen overholdes.</article></article><article class="legalArticle" data-lovdata-URL="LTI/lov/1986-04-18-10/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Offentlig tilsyn</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Fjernvarmeanlegg som går inn under loven her skal være undergitt offentlig tilsyn. Utgiftene ved tilsynet dekkes av anleggets eier.</article></article><article class="legalArticle" data-lovdata-URL="LTI/lov/1986-04-18-10/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Statlige fjernvarmeanlegg</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Bestemmelsen i loven her gjelder så langt de passer for fjernvarmeanlegg som bygges og drives av staten.</article></article><article class="legalArticle" data-lovdata-URL="LTI/lov/1986-04-18-10/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Gjennomføring og utfylling</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Kongen kan gi nærmere forskrifter til utfylling og gjennomføring av loven.</article></article><article class="legalArticle" data-lovdata-URL="LTI/lov/1986-04-18-10/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Loven her trer i kraft fra den tid Kongen bestemmer.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Bestemmelsen i § 7 første ledd gjelder også overfor anlegg som er eldre enn loven. Forøvrig omfatter loven eldre anlegg bare dersom anlegget blir overdratt til ny eier.</article></article><article class="legalArticle" data-lovdata-URL="LTI/lov/1986-04-18-10/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Endring av andre lover</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Når loven her trer i kraft, endres</article><article class="defaultP">a) Lov 23. oktober 1959 nr. 3 om oreigning av fast eigedom.</article> <article class="defaultP" margin-top="true">§ 2 første ledd, nytt punkt 48 skal lyde:</article><article class="legalP" data-absoluteaddress="/paragraf/17/ledd/2/" id="paragraf-17-ledd-2">Fjernvarmeanlegg</article> <article class="defaultP" margin-top="true">b) Lov 18. juni 1965 nr. 7 Bygningsloven.</article> <article class="defaultP" margin-top="true">§ 25 nr. 6 skal lyde:</article><article class="legalP" data-absoluteaddress="/paragraf/17/ledd/3/" id="paragraf-17-ledd-3">Spesialområder: Herunder fiskebruk, friluftsområder som ikke går inn under nr. 4, områder for anlegg og drift av kommunalteknisk virksomhet, grav- og urnelunder, vann og avløpsanlegg, områder for bygging og drift av fjernvarmeanlegg, områder for opplag og destruksjon av avfall, steinbrudd, grustak, anlegg for forsvaret eller sivilforsvaret og anlegg som på grunn av historisk, antikvarisk eller annen kulturell verdi bør søkes bevart.</article> <article class="defaultP" margin-top="true">Ny § 66 a skal lyde:</article><article class="defaultP">Fjernvarmeanlegg.</article><article class="legalP" data-absoluteaddress="/paragraf/17/ledd/4/" id="paragraf-17-ledd-4">Etter at konsesjon etter lov om bygging og drift av fjernvarmeanlegg er gitt, kan det ved vedtekt bestemmes at bygninger som oppføres innenfor konsesjonsområdet, må tilknyttes fjernvarmeanlegget. Slik vedtekt er gyldig uten departementets stadfesting.</article></article></main></body></html>