<!DOCTYPE html><html lang="no"><head><title>Forskrift om endring i forskrift om skytevåpen, våpendeler og ammunisjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:00</dd><dt class="legacyID">Datokode</dt><dd class="legacyID">FOR-1986-03-04-567</dd><dt class="dokid">DokumentID</dt><dd class="dokid">LTI/forskrift/1986-03-04-567</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 6</dd><dt class="dateInForce">I kraft fra</dt><dd class="dateInForce">1986-05-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-06-09-1</li></ul></dd><dt class="dateOfPublication">Kunngjort</dt><dd class="dateOfPublication">1986-04-03</dd><dt class="title">Tittel</dt><dd class="title">Forskrift om endring i forskrift om skytevåpen, våpendeler og ammunisjon.</dd><dt class="refid">RefID</dt><dd class="refid">forskrift/1986-03-04-567</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skytevåpen, våpendeler og ammunisjon.</li></ul></dd></dl></header><main class="documentBody" data-lovdata-URL="LTI/forskrift/1986-03-04-567" id="dokument"><h1>Forskrift om endring i forskrift om skytevåpen, våpendeler og ammunisjon.</h1><article class="legalP" data-absoluteaddress="/ledd/1/" id="ledd-1">Forskrift om skytevåpen, våpendeler og ammunisjon av 25. januar 1963 Del I, litra B, nr. 8, annet og tredje ledd, og Del II, litra B, punkt b) nr. 19, annet ledd, første punktum og nr. 20, første ledd, er i medhold av lov av 9. juni 1961 nr. 1 om skytevåpen, våpendeler og ammunisjon m.v. endret ved Justisdepartementets vedtak 4. mars 1986.</article> <article class="defaultP" margin-top="true">Del I, litra B, nr. 8, annet og tredje ledd er endret til å lyde:</article><article class="legalP" data-absoluteaddress="/ledd/2/" id="ledd-2">Tillatelse til å erverve pistol eller revolver til øvelses- og konkurranseskyting kan gis til søker som godtgjør 6 måneders aktivt medlemskap i skytterlag tilsluttet en skytterorganisasjon godkjent av Justisdepartementet. Det gis bare tillatelse til å erverve slik pistol eller revolver som lovlig kan brukes innenfor de skyteprogrammer som vedkommende skytterorganisasjon administrerer. Søkerens skytterlag må ha skyting med det omsøkte våpen på sitt program.</article><article class="legalP" data-absoluteaddress="/ledd/3/" id="ledd-3">Det kan gis dispenasjon fra kravene i første og annet ledd dersom særlige grunner foreligger.</article> <article class="defaultP" margin-top="true">Del II, litra B, punkt b) nr. 19, annet ledd, første punktum er endret til å lyde:</article><article class="legalP" data-absoluteaddress="/ledd/4/" id="ledd-4">Medlem av skytterorganisasjon godkjent av Justisdepartementet kan også – uten å måtte vende seg til politiet – erverve ammunisjon til skytevåpen som er godkjent til bruk i laget (klubben) hos lagets forhandlere ved hjelp av rekvisisjon.</article> <article class="defaultP" margin-top="true">Del II, litra B, punkt b) nr. 20 har i første ledd fått et nytt tredje punktum som lyder:</article><article class="legalP" data-absoluteaddress="/ledd/5/" id="ledd-5">Tillatelsen kan gjelde overfor flere bestemte forhandlere dersom laget eller organisasjonen godtgjør et slikt behov.</article></main></body></html>