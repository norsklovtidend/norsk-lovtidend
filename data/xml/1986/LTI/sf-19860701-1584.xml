<!DOCTYPE html><html lang="no"><head><title>Forskrift om endring i forskrift om revisjon og revisorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:01</dd><dt class="legacyID">Datokode</dt><dd class="legacyID">FOR-1986-07-01-1584</dd><dt class="dokid">DokumentID</dt><dd class="dokid">LTI/forskrift/1986-07-01-1584</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1976-12-28-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-03-14-2/§2</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Forskrift om endring i forskrift om revisjon og revisorer.</dd><dt class="miscInformation">Annet om dokumentet</dt><dd class="miscInformation">Fastsatt av Handelsdepartementet 1. juli 1986 i medhold av lov 14. mars 1964 nr. 2 om revisjon og revisorer (revisorloven) § 2 siste ledd, § 3 siste ledd og § 16.</dd><dt class="refid">RefID</dt><dd class="refid">forskrift/1986-07-01-1584</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om revisjon og revisorer.<ul class="tocSubUl"><li>I</li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-01-1584" id="dokument"><h1>Forskrift om endring i forskrift om revisjon og revisorer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-07-01-1584/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrifter om revisjon og revisorer av 28. desember 1976 gjøres følgende endringer:</article> <article class="defaultP" margin-top="true">§ 1-1 første ledd , skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bestemmelsene i disse regler gjelder for revisjon og revisorer etter lov om aksjeselskaper av 4. juni 1976 nr. 59 (aksjeloven) og lov om revisjon og revisorer av 14. mars 1964 (revisorloven).</article> <article class="defaultP" margin-top="true">§ 2-1, skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I tillegg til de aksjeselskaper som går inn under aksjelovens § 10-3, skal av revisjonspliktige virksomheter følgende ha minst en statsautorisert revisor:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Virksomheter som de tre siste regnskapsår har hatt flere enn 200 ansatte.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Personer eller foretak som driver eiendomsmegling på grunnlag av bevilling.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Personer eller foretak som driver fonds- og aksjemegling.</article></article></li></ul></article> <article class="defaultP" margin-top="true">§ 2-2 første ledd, skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Aksjeselskap som før 1. januar 1977 lovlig har valgt revisor som ikke fyller kvalifikasjonskravene i aksjelovens § 10-2 første ledd, § 10-3 første ledd eller forskriftenes § 2-1, får ikke plikt til å foreta nyvalg på grunn av bestemmelsenes ikrafttreden. Plikt til å foreta nyvalg oppstår heller ikke for aksjeselskap som etter 1. januar 1977 lovlig har valgt registrert revisor og senere får sine aksjer eller obligasjoner notert på børsen.</article> <article class="defaultP" margin-top="true">§ 2-2 siste ledd, skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Bestemmelsen i tredje ledd gjelder likevel ikke for aksjeselskap hvor plikten til å ha statsautorisert revisor oppstår etter 1. januar 1977 ved at selskapet i de tre siste regnskapsår har hatt flere enn 200 ansatte, jf. aksjelovens § 10-5 tredje ledd, eller får bevilling til å drive eiendoms-, fonds- eller aksjemegling. I disse tilfellene oppstår ikke plikt til nyvalg selv om det blir en ny person som utfører revisjonen på revisjonsselskapets vegne.</article> <article class="defaultP" margin-top="true">§ 6-1, nytt fjerde ledd, skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ansvarlige selskaper og kommandittselskaper plikter ikke å ha revisjon når årsomsetningen – inklusive merverdiavgift – ikke overstiger 2 millioner kroner. Ansvarlige selskaper og kommandittselskaper som driver agenturvirksomhet plikter likevel å ha revisjon dersom brutto provisjons-inntekter i året er 400.000 kroner eller høyere. Ansvarlige selskaper og kommandittselskaper som driver virksomhet som nevnt i revisorloven § 1 nr. 3-10 har plikt til å ha revisor uavhengig av årsomsetningen.</article> <article class="defaultP" margin-top="true">§ 6-3, skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Bestemmelsene i §§ 6-1 og 6-2 gjelder ikke når virksomheten er organisert som aksjeselskap.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-07-01-1584/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft 1. juli 1986.</article></section></main></body></html>