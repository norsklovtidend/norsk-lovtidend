<!DOCTYPE html><html lang="no"><head><title>Forskrift om fri hjemreise m.v. ved forlis,</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">FOR-1986-02-03-235</dd><dt class="dokid">DokumentID</dt><dd class="dokid">LTI/forskrift/1986-02-03-235</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 3</dd><dt class="dateInForce">I kraft fra</dt><dd class="dateInForce">1986-03-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-05-30-18/§18</li><li>forskrift/1986-01-31-221</li></ul></dd><dt class="dateOfPublication">Kunngjort</dt><dd class="dateOfPublication">1986-02-19</dd><dt class="title">Tittel</dt><dd class="title">Forskrift om fri hjemreise m.v. ved forlis,</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for sjømenn 3. februar 1986 med hjemmel i sjømannslov 30. mai 1975 nr. 18 § 18 nr. 3, jf kgl.res. av 31. januar 1986 nr. 221.</dd><dt class="refid">RefID</dt><dd class="refid">forskrift/1986-02-03-235</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fri hjemreise m.v. ved forlis,<ul class="tocSubUl"><li>§ 1. Virkeområde.</li><li>§ 2. Arbeidstakerens rettigheter.</li><li>§ 3. Mønstringsmyndighetens plikter.</li><li>§ 4. Innberetning til Direktoratet for sjømenn.</li><li>§ 5. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-02-03-235" id="dokument"><h1>Forskrift om fri hjemreise m.v. ved forlis,</h1><article class="legalArticle" data-lovdata-URL="LTI/forskrift/1986-02-03-235/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for arbeidstaker på norske skip, fiske- og fangstfartøyer samt borefartøyer og andre flyttbare innretninger.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften kommer til anvendelse når fartøyet går tapt ved sjøulykke eller når det etter sjøulykke blir uistandsettelig. Fartøyet anses som uistandsettelig når det ikke kan repareres der det er eller på et annet sted det kan flyttes til, eller ikke er verd istandsetting.</article></article><article class="legalArticle" data-lovdata-URL="LTI/forskrift/1986-02-03-235/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Arbeidstakerens rettigheter.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Arbeidstakeren skal om mulig omplasseres til tjeneste på et annet fartøy, og for rederiets regning. Nødvendiggjør sjøulykken hjemreise eller at ansettelsesforholdet bringes til opphør har arbeidstakeren for rederiets regning rett til fri hjemreise med underhold til bostedet samt de nødvendige klær for reisen. Staten garanterer for dekning av utgifter til klær og reise.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Arbeidstakeren har plikt til mot hyre og underhold å ta del i bergingen og være tilstede for å avgi sjøforklaring.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Retten til fri reise med underhold omfatter rett til fritt opphold i påvente av første reisemulighet.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Utgifter til forlenget opphold ved å ta del i bergingen og være tilstede for å avgi sjøforklaring dekkes av rederiet.</article></article><article class="legalArticle" data-lovdata-URL="LTI/forskrift/1986-02-03-235/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Mønstringsmyndighetens plikter.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Blir mønstringsmyndighet (i utlandet utenriksstasjon) kjent med at norsk fartøy har vært utsatt for sjøulykke som nevnt i § 1 annet ledd innen vedkommende myndighets eller stasjons distrikt, skal underretning omgående sendes til Direktoratet for sjømenn.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Blir mønstringsmyndigheten eller utenriksstasjonen kjent med at arbeidstaker fra norsk fartøy som nevnt i første ledd, er landsatt innen vedkommende myndighets eller stasjons distrikt, skal den uoppfordret gi all mulig bistand til nødvendig opphold, forpleining, oppkledning og hjemreise.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Utgifter til reise med underhold og oppkledning som nevnt i § 2, skal så vidt mulig dekkes på stedet av rederiet eller av dets lokale representant. Lar dette seg ikke gjøre, blir utlegget først å dekke av mønstringsmyndigheten eller utenriksstasjonen i henhold til statens garanti. Direktoratet for sjømenn trer i så fall inn i arbeidstakerens krav mot rederiet.</article></article><article class="legalArticle" data-lovdata-URL="LTI/forskrift/1986-02-03-235/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innberetning til Direktoratet for sjømenn.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Er utgifter i medhold av § 3 tredje ledd blitt dekket av mønstringsmyndighet eller utenriksstasjon på vegne av rederiet, skal den snarest sende til Direktoratet for sjømenn en oppstilling over påløpne utgifter med nødvendige regningsbilag sammen med liste over besetningen med angivelse av fødselsnummer (i mangel av dette fødselsår og dato), bostedsadresse foruten og så vidt mulig utskrift av eventuell sjøforklaring.</article></article><article class="legalArticle" data-lovdata-URL="LTI/forskrift/1986-02-03-235/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 3. mars 1986.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fra samme tid oppheves forskrift om fri hjemreise med underhold for arbeidstaker fra forlist norsk skip fastsatt av Direktoratet for sjømenn 17. desember 1976 i medhold av sjømannslov 30. mal 1975 nr. 18 § 18 fjerde ledd og kgl.res. av 8. august 1975.</article></article></main></body></html>