<!DOCTYPE html><html lang="no"><head><title>Forskrift for driftstilskudd 1986.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">FOR-1986-05-15-1093</dd><dt class="dokid">DokumentID</dt><dd class="dokid">LTI/forskrift/1986-05-15-1093</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 11</dd><dt class="dateInForce">I kraft fra</dt><dd class="dateInForce">1986-05-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1986-06-13</dd><dt class="title">Tittel</dt><dd class="title">Forskrift for driftstilskudd 1986.</dd><dt class="refid">RefID</dt><dd class="refid">forskrift/1986-05-15-1093</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for driftstilskudd 1986.<ul class="tocSubUl"><li>§ 1. Forskriftens omfang.</li><li>§ 2. Vilkår for utbetaling av tilskudd.</li><li>§ 3. Beregning av driftstilskudd.</li><li>§ 4. Særlig tilskudd til pensjonerte og uføretrygdede fiskere og fangstmenn.</li><li>§ 5. Søknad og søknadsfrister.</li><li>§ 6. Kontroll</li><li>§ 7. Klageadgang m.m.</li><li>§ 8. Andre bestemmelser.</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1986-05-15-1093" id="dokument"><h1>Forskrift for driftstilskudd 1986.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 15. mai 1986 i medhold av § 7 bokstav g i avtale av 20. desember 1985 mellom Norges Fiskarlag og Forbruker- og administrasjonsdepartementet om støttetiltak til fiskerinæringen for 1986, fastsatt følgende forskrift:</article><article class="legalArticle" data-lovdata-URL="LTI/forskrift/1986-05-15-1093/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens omfang.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Denne forskrift gjelder norske merkeregistrerte fiskefartøyer som driver fiske og fangst. Unntatt fra denne bestemmelse er utbetaling av tilskudd i medhold av § 4</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Med unntak for fartøyer som driver selfangst kan tilskudd ikke utbetales fartøy som ikke leverer fangst gjennom lovbeskyttet salgslag, kjøper godkjent av salgslag eller ved dispensasjon, jfr. likevel § 3, punkta.</article></article></li></ul></article><article class="legalArticle" data-lovdata-URL="LTI/forskrift/1986-05-15-1093/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for utbetaling av tilskudd.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Båteier/høvedsmann må være innført i fiskarmanntallets blad B eller blad a.</article></article></li></ul><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskudd kan ikke utbetales før fartøyet har vært minst 10 uker i drift i 1986.<ul class="defaultList"><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Unntatt fra bestemmelsene i punkt a er utbetaling av tilskudd i medhold av § 4</article></article></li></ul></article></article><article class="legalArticle" data-lovdata-URL="LTI/forskrift/1986-05-15-1093/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av driftstilskudd.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Som hovedregel beregnes driftstilskuddet ut fra fartøyets driftstid, størrelse og redskapstype. Driftstid oppgis og beregnes fra den dato da fartøyet går ut på tur og slutter den dato siste fangst er levert pluss eventuelt gangtid fra leveringssted til hjemsted. Klargjørings- og avslutningsarbeid tas ikke med i driftstiden, heller ikke opphold i vanlig drift utover en uke, uansett årsak.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Fartøy som driver fiskeleting/forsøksfiske etter oppdrag fra Fiskeridirektøren får medregnet inntil 12 uker pr. år som vanlig drift også for slike oppdrag.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Fartøyets størrelse skal oppgis i antall meter lengste lengde.</article><article class="legalP" data-absoluteaddress="/paragraf/3/punkt/1/ledd/4/" id="paragraf-3-punkt-1-ledd-4">Redskapstyper inndeles i følgende grupper:</article><article class="legalP" data-absoluteaddress="/paragraf/3/punkt/1/ledd/5/" id="paragraf-3-punkt-1-ledd-5">GRUPPE 1:</article><article class="legalP" data-absoluteaddress="/paragraf/3/punkt/1/ledd/6/" id="paragraf-3-punkt-1-ledd-6">Trålfiske etter lodde, sild, tobis og øyepål (inkl. bifangst). Kolmulefiske med fartøy under 40 meter.</article><article class="legalP" data-absoluteaddress="/paragraf/3/punkt/1/ledd/7/" id="paragraf-3-punkt-1-ledd-7">GRUPPE 2:</article><article class="legalP" data-absoluteaddress="/paragraf/3/punkt/1/ledd/8/" id="paragraf-3-punkt-1-ledd-8">Trålfiske etter reker.</article><article class="legalP" data-absoluteaddress="/paragraf/3/punkt/1/ledd/9/" id="paragraf-3-punkt-1-ledd-9">GRUPPE 3:</article><article class="legalP" data-absoluteaddress="/paragraf/3/punkt/1/ledd/10/" id="paragraf-3-punkt-1-ledd-10">Trålfiske som ikke omfattes av gruppe l, 2 og 6.</article><article class="legalP" data-absoluteaddress="/paragraf/3/punkt/1/ledd/11/" id="paragraf-3-punkt-1-ledd-11">GRUPPE 4:</article><article class="legalP" data-absoluteaddress="/paragraf/3/punkt/1/ledd/12/" id="paragraf-3-punkt-1-ledd-12">Notfiske.</article><article class="legalP" data-absoluteaddress="/paragraf/3/punkt/1/ledd/13/" id="paragraf-3-punkt-1-ledd-13">GRUPPE 5:</article><article class="legalP" data-absoluteaddress="/paragraf/3/punkt/1/ledd/14/" id="paragraf-3-punkt-1-ledd-14">Line, garn, juksa, snurrevad, selfangst, småkval og brugdefangst.</article><article class="legalP" data-absoluteaddress="/paragraf/3/punkt/1/ledd/15/" id="paragraf-3-punkt-1-ledd-15">GRUPPE 6:</article><article class="legalP" data-absoluteaddress="/paragraf/3/punkt/1/ledd/16/" id="paragraf-3-punkt-1-ledd-16">Kolmuletråling med fartøy over 40 meter.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">For redskapstyper som ikke er medtatt under disse grupper, benyttes satsene for gruppe 5. Det kan likevel ikke utbetales driftstilskudd til fartøyer for de deler av året det drives skjellfiske.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">c.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Driftstilskuddet for gruppe 1 til 5 beregnes på grunnlag av fartøyets driftstid og lengste lengde ut fra følgende tabell:</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Driftstilskudd i kr.luke:<table><thead><tr><th data-text-align="left" data-vertical-align="top">Meter lengste lengde</th><th data-text-align="left" data-vertical-align="top">Gruppe 1</th><th data-text-align="left" data-vertical-align="top">Gruppe 2</th><th data-text-align="left" data-vertical-align="top">Gruppe 3</th><th data-text-align="left" data-vertical-align="top">Gruppe 4</th><th data-text-align="left" data-vertical-align="top">Gruppe 5</th></tr></thead><tbody><tr><td data-text-align="left" data-vertical-align="top">6</td><td data-text-align="left" data-vertical-align="top">120</td><td data-text-align="left" data-vertical-align="top">120</td><td data-text-align="left" data-vertical-align="top">120</td><td data-text-align="left" data-vertical-align="top">120</td><td data-text-align="left" data-vertical-align="top">120</td></tr><tr><td data-text-align="left" data-vertical-align="top">9</td><td data-text-align="left" data-vertical-align="top">250</td><td data-text-align="left" data-vertical-align="top">250</td><td data-text-align="left" data-vertical-align="top">250</td><td data-text-align="left" data-vertical-align="top">250</td><td data-text-align="left" data-vertical-align="top">250</td></tr><tr><td data-text-align="left" data-vertical-align="top">12</td><td data-text-align="left" data-vertical-align="top">500</td><td data-text-align="left" data-vertical-align="top">500</td><td data-text-align="left" data-vertical-align="top">500</td><td data-text-align="left" data-vertical-align="top">500</td><td data-text-align="left" data-vertical-align="top">500</td></tr><tr><td data-text-align="left" data-vertical-align="top">15</td><td data-text-align="left" data-vertical-align="top">590</td><td data-text-align="left" data-vertical-align="top">590</td><td data-text-align="left" data-vertical-align="top">590</td><td data-text-align="left" data-vertical-align="top">660</td><td data-text-align="left" data-vertical-align="top">660</td></tr><tr><td data-text-align="left" data-vertical-align="top">18</td><td data-text-align="left" data-vertical-align="top">670</td><td data-text-align="left" data-vertical-align="top">670</td><td data-text-align="left" data-vertical-align="top">670</td><td data-text-align="left" data-vertical-align="top">840</td><td data-text-align="left" data-vertical-align="top">840</td></tr><tr><td data-text-align="left" data-vertical-align="top">21</td><td data-text-align="left" data-vertical-align="top">1090</td><td data-text-align="left" data-vertical-align="top">1090</td><td data-text-align="left" data-vertical-align="top">1090</td><td data-text-align="left" data-vertical-align="top">1340</td><td data-text-align="left" data-vertical-align="top">1340</td></tr><tr><td data-text-align="left" data-vertical-align="top">24</td><td data-text-align="left" data-vertical-align="top">1510</td><td data-text-align="left" data-vertical-align="top">1510</td><td data-text-align="left" data-vertical-align="top">1510</td><td data-text-align="left" data-vertical-align="top">2020</td><td data-text-align="left" data-vertical-align="top">2020</td></tr><tr><td data-text-align="left" data-vertical-align="top">27</td><td data-text-align="left" data-vertical-align="top">1680</td><td data-text-align="left" data-vertical-align="top">2100</td><td data-text-align="left" data-vertical-align="top">2100</td><td data-text-align="left" data-vertical-align="top">2520</td><td data-text-align="left" data-vertical-align="top">2520</td></tr><tr><td data-text-align="left" data-vertical-align="top">30</td><td data-text-align="left" data-vertical-align="top">1850</td><td data-text-align="left" data-vertical-align="top">2690</td><td data-text-align="left" data-vertical-align="top">2690</td><td data-text-align="left" data-vertical-align="top">3000</td><td data-text-align="left" data-vertical-align="top">3000</td></tr><tr><td data-text-align="left" data-vertical-align="top">33</td><td data-text-align="left" data-vertical-align="top">2020</td><td data-text-align="left" data-vertical-align="top">3360</td><td data-text-align="left" data-vertical-align="top">3360</td><td data-text-align="left" data-vertical-align="top">3600</td><td data-text-align="left" data-vertical-align="top" /></tr><tr><td data-text-align="left" data-vertical-align="top">36</td><td data-text-align="left" data-vertical-align="top">2180</td><td data-text-align="left" data-vertical-align="top" /><td data-text-align="left" data-vertical-align="top">4490</td><td data-text-align="left" data-vertical-align="top">4200</td><td data-text-align="left" data-vertical-align="top" /></tr><tr><td data-text-align="left" data-vertical-align="top">39</td><td data-text-align="left" data-vertical-align="top">2350</td><td data-text-align="left" data-vertical-align="top" /><td data-text-align="left" data-vertical-align="top">5630</td><td data-text-align="left" data-vertical-align="top">4800</td><td data-text-align="left" data-vertical-align="top" /></tr><tr><td data-text-align="left" data-vertical-align="top">42</td><td data-text-align="left" data-vertical-align="top">2520</td><td data-text-align="left" data-vertical-align="top" /><td data-text-align="left" data-vertical-align="top">6760</td><td data-text-align="left" data-vertical-align="top">5400</td><td data-text-align="left" data-vertical-align="top" /></tr><tr><td data-text-align="left" data-vertical-align="top">45</td><td data-text-align="left" data-vertical-align="top">2690</td><td data-text-align="left" data-vertical-align="top" /><td data-text-align="left" data-vertical-align="top">7900</td><td data-text-align="left" data-vertical-align="top">6000</td><td data-text-align="left" data-vertical-align="top" /></tr><tr><td data-text-align="left" data-vertical-align="top">48</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">6600</td><td data-text-align="left" data-vertical-align="top" /></tr><tr><td data-text-align="left" data-vertical-align="top">51</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">7200</td><td data-text-align="left" data-vertical-align="top" /></tr><tr><td data-text-align="left" data-vertical-align="top">54</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">7800</td><td data-text-align="left" data-vertical-align="top" /></tr></tbody></table></article><article class="legalP" data-absoluteaddress="/paragraf/3/punkt/3/ledd/3/" id="paragraf-3-punkt-3-ledd-3">Støtte pr. uke for det enkelte fartøy fastsettes ved interpolering mellom de oppgitte satser. For fartøyer under 6 meter l.l. reduseres ukesatsen med kr. 20,- pr. meter.</article><article class="legalP" data-absoluteaddress="/paragraf/3/punkt/3/ledd/4/" id="paragraf-3-punkt-3-ledd-4">For gruppe 6 fastsettes driftstilskuddet til kr 11.000,- pr. uke.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">d.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Driftstilskuddet må ikke overskride 12,5 % av antatt fangstverdi i søknadsperioden.</article><article class="legalP" data-absoluteaddress="/paragraf/3/punkt/4/ledd/2/" id="paragraf-3-punkt-4-ledd-2">Med fangstverdi menes salgsverdi inkl. pristilskudd etter fradrag av lags- og produktavgift og uten merverdiavgift.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">e.</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">For de fiskerier hvor hjelpefartøy benyttes, kan det bare søkes driftstilskudd etter disse forskrifter for hovedfartøyet. Hjelpefartøyenes navn og eventuelt registreringsmerke tas med i søknaden for hovedfartøy. Dersom to hovedfartøy driver fiske etter brisling med felles bruk, kan disse likevel søke om støtte hver for seg forutsatt at begge har tillatelse til å fiske brisling.</article><article class="legalP" data-absoluteaddress="/paragraf/3/punkt/5/ledd/2/" id="paragraf-3-punkt-5-ledd-2">Fartøyer som driver samfiske kan søke driftstilskudd hver for seg dersom det enkelte fartøy er å betrakte som adskilt driftsenhet. Med adskilt driftsenhet menes at fartøyet fører eget C-skjema e.l. og således opererer med adskilte oppgjørsavregninger for mannskapet.</article></article></li></ul></article><article class="legalArticle" data-lovdata-URL="LTI/forskrift/1986-05-15-1093/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særlig tilskudd til pensjonerte og uføretrygdede fiskere og fangstmenn.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">For fiskere og fangstmenn med alderspensjon fra folketrygden ytes et beløp på kr. 500,- for året 1986 når vedkommende har hatt fiske eller fangst til yrke de siste 10 år før fylte 67 år. Likeledes kan fiskere og fangstmenn med 100 % uføretrygd fra folketrygden få kr. 500,- i 1986 hvis vedkommende var manntallsført i fiskarmanntallet på det tidspunkt skaden eller sykdom oppsto.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">For fiskere og fangstmenn med gradert uførepensjon fra folketrygden ytes, hvis vedkommende var manntallsført i fiskarmanntallet på det tidspunkt skaden eller sykdommen oppsto, tilskudd etter reglene i § 3.</article></article></li></ul></article><article class="legalArticle" data-lovdata-URL="LTI/forskrift/1986-05-15-1093/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad og søknadsfrister.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Søknad om driftstilskudd sendes Garantikassen for Fiskere.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">b.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Det kan søkes om driftstilskudd i medhold av § 3 og § 4, punkt b inntil 3 ganger. Den enkelte søknad kan omfatte en eller flere sesonger eller turer. Søknader som er poststemplet innen 15. september 1986 behandles etter hvert som de kommer inn, og utbetaling av driftstilskudd skjer fortløpende. Søknader poststemplet etter 15. september 1986 og senest 15. januar 1987 blir samlet opp og tilskudd utbetales etter 15. januar 1987.</article><article class="legalP" data-absoluteaddress="/paragraf/5/punkt/2/ledd/2/" id="paragraf-5-punkt-2-ledd-2">Søknader poststemplet etter 15. januar 1987 vil bli avslått og returnert ubehandlet.</article><article class="legalP" data-absoluteaddress="/paragraf/5/punkt/2/ledd/3/" id="paragraf-5-punkt-2-ledd-3">Skulle de midler som er til rådighet for 1986 ikke strekke til, vil tilskuddssatsene for driftstid etter 15. september 1986 bli redusert.</article><article class="legalP" data-absoluteaddress="/paragraf/5/punkt/2/ledd/4/" id="paragraf-5-punkt-2-ledd-4">Dersom midlene avsatt til ordningen ikke blir brukt opp med de fastlagte satser, skal det resterende beløp etterbetales på grunnlag av totalt utbetalt driftstilskudd i 1986 med de fastsatte tilskuddssatser.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">c.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Tilskudd i medhold av forskriftene § 4 punkt a kan søkes i løpet av 1986 og senest innen 15. januar 1987. Søknader poststemplet etter 15. januar 1987 vil bli avslått og returnert ubehandlet.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">d.</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Utbetaling av driftstilskudd foretas til båteier, rederi, eller høvedsmann. Rettigheter etter disse forskrifter kan ikke overdras.</article></article></li></ul></article><article class="legalArticle" data-lovdata-URL="LTI/forskrift/1986-05-15-1093/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">a.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Etter hver utbetaling kan Garantikassen foreta nødvendig kontroll.</article><article class="legalP" data-absoluteaddress="/paragraf/6/punkt/1/ledd/2/" id="paragraf-6-punkt-1-ledd-2">Tilskudd utbetales under forbehold om korrigering etter at det er foretatt kontroll og revisjon av oppgavene/søknadene av Subsidiekontrollen eller andre representanter for Fiskeridepartementet og/eller Riksrevisjonen.</article><article class="legalP" data-absoluteaddress="/paragraf/6/punkt/1/ledd/3/" id="paragraf-6-punkt-1-ledd-3">Den som søker om tilskudd anses samtidig å ha gitt Garantikassen og de instanser nevnt i 2. ledd nødvendig fullmakt til å kontrollere de gitte opplysninger.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">b.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Tilskudd som er utbetalt på grunnlag av uriktige eller mangelfulle opplysninger fra søkeren skal betales tilbake til Garantikassen eller kan trekkes i søkerens framtidige ytelser fra Garantikassen.</article><article class="legalP" data-absoluteaddress="/paragraf/6/punkt/2/ledd/2/" id="paragraf-6-punkt-2-ledd-2">Resulterer kontroll i hel eller delvis tilbakebetaling av tilskudd, treffer styret beslutning om reaksjonsmåte.</article><article class="legalP" data-absoluteaddress="/paragraf/6/punkt/2/ledd/3/" id="paragraf-6-punkt-2-ledd-3">Styret kan som reaksjonsmåte benytte:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/punkt/2/ledd/3/punkt/1/" id="paragraf-6-punkt-2-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/6/punkt/2/ledd/3/punkt/1/ledd/1/" id="paragraf-6-punkt-2-ledd-3-punkt-1-ledd-1">skriftlig advarsel</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/punkt/2/ledd/3/punkt/2/" id="paragraf-6-punkt-2-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/6/punkt/2/ledd/3/punkt/2/ledd/1/" id="paragraf-6-punkt-2-ledd-3-punkt-2-ledd-1">nekting av forskuddslån for senere perioder</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/punkt/2/ledd/3/punkt/3/" id="paragraf-6-punkt-2-ledd-3-punkt-3"><span class="data-originalId">c)</span><article class="legalP" data-absoluteaddress="/paragraf/6/punkt/2/ledd/3/punkt/3/ledd/1/" id="paragraf-6-punkt-2-ledd-3-punkt-3-ledd-1">utelukkelse fra de ordninger Garantikassen administrerer i inntil to år</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/punkt/2/ledd/3/punkt/4/" id="paragraf-6-punkt-2-ledd-3-punkt-4"><span class="data-originalId">d)</span><article class="legalP" data-absoluteaddress="/paragraf/6/punkt/2/ledd/3/punkt/4/ledd/1/" id="paragraf-6-punkt-2-ledd-3-punkt-4-ledd-1">politianmeldelse</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1986-05-15-1093/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klageadgang m.m.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridepartementet er klageinstans, jfr. forvaltningsloven 10. februar 1967.</article></article><article class="legalArticle" data-lovdata-URL="LTI/forskrift/1986-05-15-1093/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Andre bestemmelser.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">a.</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">Tilskudd etter denne forskrift regnes som skattepliktig inntekt. Garantikassen sender melding om utbetaling av tilskudd til Skattedirektøren etter kalenderårets utgang. Det skal opplyses om søkers (fartøyets) navn, fødselsnummer og personnummer, skattekommune og utbetalt tilskudd.</article></article></li></ul></article><article class="legalArticle" data-lovdata-URL="LTI/forskrift/1986-05-15-1093/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>