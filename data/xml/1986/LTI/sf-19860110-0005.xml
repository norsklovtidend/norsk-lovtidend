<!DOCTYPE html><html lang="no"><head><title>Forskrift om primærreservekrav for forretnings- og sparebanker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1986-01-10-5</dd><dt class="dokid">DokumentID</dt><dd class="dokid">LTI/forskrift/1986-01-10-5</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 1</dd><dt class="dateInForce">I kraft fra</dt><dd class="dateInForce">1986-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1210</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2</li></ul></dd><dt class="dateOfPublication">Kunngjort</dt><dd class="dateOfPublication">1986-01-31</dd><dt class="title">Tittel</dt><dd class="title">Forskrift om primærreservekrav for forretnings- og sparebanker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. januar 1986 med hjemmel i lov av 25. juni 1965 nr. 2 om adgang til regulering av penge- og kredittforholdene. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1986-01-10-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om primærreservekrav for forretnings- og sparebanker.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-10-5" id="dokument"><h1>Forskrift om primærreservekrav for forretnings- og sparebanker.</h1><article class="legalArticle" data-lovdata-URL="LTI/forskrift/1986-01-10-5/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter omfatter forretnings- og sparebanker, unntatt forretnings- og sparebanker med hovedkontor i kommuner i Nordland, Troms eller Finnmark, eller en av kommunene Namsos, Namdalseid, Lierne, Røyrvik, Namsskogan, Grong, Høylandet, Overhalla, Fosnes, Flatanger, Vikna, Nærøy eller Leka.</article></article><article class="legalArticle" data-lovdata-URL="LTI/forskrift/1986-01-10-5/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Disse institusjoner skal holde en reserve av primære likvider som minst utgjør 17. pst. av beregningsgrunnlaget.</article></article><article class="legalArticle" data-lovdata-URL="LTI/forskrift/1986-01-10-5/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med beregningsgrunnlag menes i disse forskrifter den enkelte banks beholdning av innenlandske obligasjoner og sertifikater utstedt av kommuner, kredittforetak eller andre private, samt utlån til kredittforetak, private og kommuner med unntak av<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">langsiktige grunnlån under PSV-ordningen gitt etter tilvisning fra statens boligbanker.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">lån, obligasjonskreditter mv. i norske kroner gitt etter 7. mai 1982 til finansiering av virksomhet i oljesektoren når Norges Bank har godkjent lånene som lån til oljevirksomhet,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">utlån, obligasjonskreditter mv. til innlendinger utbetalt i henhold til lisens gitt av norske myndigheter.</article></article></li></ul></article></article><article class="legalArticle" data-lovdata-URL="LTI/forskrift/1986-01-10-5/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Som primære likvider regnes vedkommende banks beholdning av sedler og skillemynt, innskott på ordinær foliokonto i Norges Bank, innskott på postgiro og beholdning av norske statskasseveksler. Pålagte reserver med hjemmel i § 8 i penge- og kredittloven av 1965 kan ikke medregnes.</article></article><article class="legalArticle" data-lovdata-URL="LTI/forskrift/1986-01-10-5/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Reservekravet beregnes på grunnlag av vedkommende banks månedsoppgave til Bankinspeksjonen vedrørende stillingen ved utgangen av hver måned og gjelder for den nest påfølgende måned.</article></article><article class="legalArticle" data-lovdata-URL="LTI/forskrift/1986-01-10-5/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kravet anses oppfylt når reservene i gjennomsnitt for månedens kalenderdager minst har svart til det beregnede krav. Er reservene i gjennomsnitt for måneden lavere enn det beregnede krav, svares renter til statskassen av det manglende beløp i 30 dager. Den årlige rentesats fastsettes til 14. pst.</article></article><article class="legalArticle" data-lovdata-URL="LTI/forskrift/1986-01-10-5/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Norges Bank fører tilsyn med at forskriftene overholdes. Bankene skal uoppfordret og senest innen 8 dager etter regnskapsmånedens slutt sende Norges Bank gjenpart av de månedsoppgaver som gis til Bankinspeksjonen. Samtidig skal Norges Bank gis en oppgave over reservene for hver kalenderdag i måneden. Bankene plikter for Øvrig å gi de opplysninger Norges Bank finner nødvendige for kontrollen.</article></article><article class="legalArticle" data-lovdata-URL="LTI/forskrift/1986-01-10-5/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter bortsett fra § 3 trer i kraft fra og med 1. februar 1986. § 3 trer i kraft fra og med 1. mars 1986.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Forskrifter av 28. juni 1985 nr. 1210 bortsett fra § 2 oppheves fra og med 1. februar 1986. Frem til 1. mars 1986 gjelder altså beregningsgrunnlaget angitt i § 2 i forskrifter av 28. juni 1985 nr. 1210 som beregningsgrunnlag ved anvendelse av disse forskrifter.</article></article></main></body></html>