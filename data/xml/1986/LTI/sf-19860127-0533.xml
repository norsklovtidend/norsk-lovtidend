<!DOCTYPE html><html lang="no"><head><title>Forskrift for tilskott til opplæring i pelsdyroppdrett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1986-01-27-533</dd><dt class="dokid">DokumentID</dt><dd class="dokid">LTI/forskrift/1986-01-27-533</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 5</dd><dt class="dateInForce">I kraft fra</dt><dd class="dateInForce">1986-01-27</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-03-18</dd><dt class="title">Tittel</dt><dd class="title">Forskrift for tilskott til opplæring i pelsdyroppdrett.</dd><dt class="refid">RefID</dt><dd class="refid">forskrift/1986-01-27-533</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskott til opplæring i pelsdyroppdrett.<ul class="tocSubUl"><li>§ 1. Formål</li><li>§ 2. Definisjoner.</li><li>§ 3. Vilkår.</li><li>§ 4. Tilskott.</li><li>§ 5. Søknad, saksbehandling.</li><li>§ 6. Tilsyn, rapportering.</li><li>§ 7. Utbetaling.</li><li>§ 8. Tilbakebetaling.</li><li>§ 9. Dispensasjon.</li><li>§ 10. Klage.</li><li>§ 11. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-27-533" id="dokument"><h1>Forskrift for tilskott til opplæring i pelsdyroppdrett.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 27. januar 1986 i medhold av vedtektene for Landbrukets utbyggingsfond.</article><article class="legalArticle" data-lovdata-URL="LTI/forskrift/1986-01-27-533/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med tilskottsordningen er å gi støtte til opplæring i pelsdyroppdrett – praksisopplæring og fadderordning – for de som ikke har tilstrekkelig faglig bakgrunn innenfor emnene røkt og stell, paring, valping, pelsing, avl m.v.</article></article><article class="legalArticle" data-lovdata-URL="LTI/forskrift/1986-01-27-533/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Praksisopplæring.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med praksisopplæring menes i disse forskrifter opplæring i forekommende arbeider i pelsdyrfarm når det inngås skriftlig avtale om arbeids- og opplæringsvilkår. Praksisopplæring på skoler og arbeid/ opplæring i egen eller foreldres pelsdyrgård kommer ikke inn under denne ordningen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Praktikantavtale etter denne forskrift kan ikke samtidig gi grunnlag for tilskott etter avløserordningen.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Fadderordning.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Med fadderordning menes opplæring/veiledning av nyetablert pelsdyroppdretter i dennes pelsdyrfarm når det inngås skriftlig avtale om gjennomføring av et opplærings-/veiledningsprogram.</article></article><article class="legalArticle" data-lovdata-URL="LTI/forskrift/1986-01-27-533/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår.</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Praksisopplæring.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Det kan gis tilskott dersom følgende vilkår er oppfylte. Praktikant, praksisvert.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Nedre aldersgrense for praktikant etter denne tilskottsordningen er 16 år.</article><article class="legalP" data-absoluteaddress="/paragraf/3/punkt/1/ledd/4/" id="paragraf-3-punkt-1-ledd-4">Praksisverten må eie og drive pelsdyroppdrett i et omfang som gir mulighet for allsidig praksisopplæring, jfr. § 1.</article><article class="legalP" data-absoluteaddress="/paragraf/3/punkt/1/ledd/5/" id="paragraf-3-punkt-1-ledd-5">Jordbruksetaten i samarbeid med Norges Pelsdyralslags distriktskonsulent har ansvaret for å velge ut og godkjenne praktikant og praksisvert.</article><article class="legalP" data-absoluteaddress="/paragraf/3/punkt/1/ledd/6/" id="paragraf-3-punkt-1-ledd-6">Plan.</article><article class="legalP" data-absoluteaddress="/paragraf/3/punkt/1/ledd/7/" id="paragraf-3-punkt-1-ledd-7">Det må utarbeides plan over arbeidsoppgaver som praktikanten skal gjennomføre. Planen utarbeides av Praksisverten og praktikanten, eventuelt etter samråd med herredsagronomen og Norges Pelsdyralslags distriktskonsulent.</article><article class="legalP" data-absoluteaddress="/paragraf/3/punkt/1/ledd/8/" id="paragraf-3-punkt-1-ledd-8">Avtale.</article><article class="legalP" data-absoluteaddress="/paragraf/3/punkt/1/ledd/9/" id="paragraf-3-punkt-1-ledd-9">Praksisverten må påta seg arbeidsgiveransvar for praktikanten og betale ut lønn- og eventuelt tilskott til hjemreise en gang i måneden.</article><article class="legalP" data-absoluteaddress="/paragraf/3/punkt/1/ledd/10/" id="paragraf-3-punkt-1-ledd-10">Avtalen om praksisopplæring kan gjelde inntil ett år. For praktikanter som har behov for opplæring i spesielle emner, kan det være aktuelt med kortere praksisperioder f.eks. i paringstida eller valpingstida. Perioden må ikke være kortere enn en måned.</article><article class="legalP" data-absoluteaddress="/paragraf/3/punkt/1/ledd/11/" id="paragraf-3-punkt-1-ledd-11">Arbeidstida bør i gjennomsnitt være ca. 40 timer pr. uke.</article><article class="legalP" data-absoluteaddress="/paragraf/3/punkt/1/ledd/12/" id="paragraf-3-punkt-1-ledd-12">Det skal gå fram av avtalen hvor lang reise praktikanten får til og fra arbeidet, eventuelt om Praksisverten holder husrom for praktikanten i opplæringsperioden.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Fadderordning.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Fadder, nyetablerer.</article><article class="legalP" data-absoluteaddress="/paragraf/3/punkt/2/ledd/3/" id="paragraf-3-punkt-2-ledd-3">Det er en forutsetning at fadderen har inngående kjennskap til pelsdyroppdrett og at vedkommende fortrinnsvis selv eier og driver pelsdyrfarm.</article><article class="legalP" data-absoluteaddress="/paragraf/3/punkt/2/ledd/4/" id="paragraf-3-punkt-2-ledd-4">Nyetablereren må ha startet eget pelsdyroppdrett av et omfang som har vesentlig betydning for vedkommendes samlede inntekt.</article><article class="legalP" data-absoluteaddress="/paragraf/3/punkt/2/ledd/5/" id="paragraf-3-punkt-2-ledd-5">Jordbruksetaten i samarbeid med Norges Pelsdyralslags distriktskonsulent har ansvaret for å velge ut og godkjenne fadder og nyeetablerer.</article><article class="legalP" data-absoluteaddress="/paragraf/3/punkt/2/ledd/6/" id="paragraf-3-punkt-2-ledd-6">Opplæringsprogram.</article><article class="legalP" data-absoluteaddress="/paragraf/3/punkt/2/ledd/7/" id="paragraf-3-punkt-2-ledd-7">Opplærings-/veiledningsprogram utarbeides av herredsagronom og Norges Pelsdyralslags distriktskonsulent i samarbeid med fadder og nyetablerer.</article><article class="legalP" data-absoluteaddress="/paragraf/3/punkt/2/ledd/8/" id="paragraf-3-punkt-2-ledd-8">Avtale.</article><article class="legalP" data-absoluteaddress="/paragraf/3/punkt/2/ledd/9/" id="paragraf-3-punkt-2-ledd-9">Avtalen om fadderordning kan gjelde ett år eller deler av et år. For nyetablerer som har behov for opplæring/veiledning i spesielle emner (gjøremål) kan det være aktuelt med kortere opplæringsperioder f.eks. i paringstida, valpingstida.</article></article></article><article class="legalArticle" data-lovdata-URL="LTI/forskrift/1986-01-27-533/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskott.</span></h2><article class="marginIdArticle" data-partID="a4.1" data-absoluteaddress="/paragraf/4/punkt/1/" id="paragraf-4-punkt-1"><span class="data-marginOriginalId">4.1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Praksisopplæring.</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Det kan gis tilskott til dekning av arbeidsgiveravgift og lønnsutgifter til praktikanten tilsvarende lønnstrinn 2 i Statens lønnregulativ.</article><article class="legalP" data-absoluteaddress="/paragraf/4/punkt/1/ledd/3/" id="paragraf-4-punkt-1-ledd-3">Godtgjørelse for den oppgaven som Praksisverten påtar seg kan gis med inntil kr. 500 pr. måned.</article></article><article class="marginIdArticle" data-partID="a4.2" data-absoluteaddress="/paragraf/4/punkt/2/" id="paragraf-4-punkt-2"><span class="data-marginOriginalId">4.2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Fadderordning.</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">Godtgjørelse til fadder kan gis med inntil kr, 1.000 pr. måned.</article></article></article><article class="legalArticle" data-lovdata-URL="LTI/forskrift/1986-01-27-533/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad, saksbehandling.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknaden, som skal være undertegnet av Praksisverten eller fadderen, med vedlegg (avtale m.v.) skal sendes landbrukskontoret som skal uttale seg.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fylkeslandbrukskontoret er innvilgningsmyndighet og fastsetter størrelsen av tilskottet etter de bestemmelser som er gitt i § 4</article></article><article class="legalArticle" data-lovdata-URL="LTI/forskrift/1986-01-27-533/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn, rapportering.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Jordbruksetaten i fylket i samarbeid med Norges Pelsdyralslags distriktskonsulent fører tilsyn med at opplæringen skjer som avtalt og skal ved utgangen av hvert år sende inn fylkesvis rapport på særskilt skjema til Norges Pelsdyralslag.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Norges Pelsdyralslag rapporterer samlet til Landbruksdepartementet.</article></article><article class="legalArticle" data-lovdata-URL="LTI/forskrift/1986-01-27-533/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fylkeslandbrukskontoret utbetaler tilskottet forskottsvis, for ett kvartal om gangen, til vedkommende praksisvert eller fadder.</article></article><article class="legalArticle" data-lovdata-URL="LTI/forskrift/1986-01-27-533/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom praksisopplæringen ikke blir gjennomført som avtalt, kan tilskottet kreves tilbakebetalt.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Ved eventuelt krav om tilbakebetaling skal det legges avgjørende vekt på om praksisverten/fadderen har overholdt sine forpliktelser.</article></article><article class="legalArticle" data-lovdata-URL="LTI/forskrift/1986-01-27-533/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Departementet kan fravike bestemmelsene i denne forskrift når særlige grunner tilsier det. Dispensasjon kan ikke gå ut over formålet med tilskottsordningen og heller ikke det som er fastsatt ved stortingsvedtak eller krevd i lov eller særskilt forskrift.</article></article><article class="legalArticle" data-lovdata-URL="LTI/forskrift/1986-01-27-533/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak som er truffet i medhold av denne forskrift, gir klagerett etter lov av 10. februar 1967 om behandlingsmåten i forvaltningssaker (forvaltningsloven) kap. VI.</article></article><article class="legalArticle" data-lovdata-URL="LTI/forskrift/1986-01-27-533/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks.</article></article></main></body></html>