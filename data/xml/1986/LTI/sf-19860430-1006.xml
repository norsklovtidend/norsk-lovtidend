<!DOCTYPE html><html lang="no"><head><title>Endringer i fengselsreglementets bestemmelser om brevkontroll.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">FOR-1986-04-30-1006</dd><dt class="dokid">DokumentID</dt><dd class="dokid">LTI/forskrift/1986-04-30-1006</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 10</dd><dt class="dateInForce">I kraft fra</dt><dd class="dateInForce">1986-04-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1961-12-12-8944</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1958-12-12-7/§56</li></ul></dd><dt class="dateOfPublication">Kunngjort</dt><dd class="dateOfPublication">1986-05-29</dd><dt class="title">Tittel</dt><dd class="title">Endringer i fengselsreglementets bestemmelser om brevkontroll.</dd><dt class="refid">RefID</dt><dd class="refid">forskrift/1986-04-30-1006</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i fengselsreglementets bestemmelser om brevkontroll.</li></ul></dd></dl></header><main class="documentBody" data-lovdata-URL="LTI/forskrift/1986-04-30-1006" id="dokument"><h1>Endringer i fengselsreglementets bestemmelser om brevkontroll.</h1><article class="legalP" data-absoluteaddress="/ledd/1/" id="ledd-1">Gjennom rundskriv Fst 9/86 av 30. april 1986 har Fengselsstyret gjort følgende endringer i Reglement av 12. desember 1961 om fengselsvesenet:</article><article class="legalP" data-absoluteaddress="/ledd/2/" id="ledd-2">Brev til innsatte skal åpnes i nærvær av en tjenestemann, som skal forvisse seg om at det ikke er lagt noe inn i brevet som den innsatte ikke har adgang til å motta.</article><article class="legalP" data-absoluteaddress="/ledd/3/" id="ledd-3">Brev fra innsatte skal leveres i åpen stand til fengslet, som skal kontrollere at det er adressert til rett person, og at det ikke er lagt noe inn i brevet som den innsatte ikke har adgang til å sende ut fra fengslet.</article><article class="legalP" data-absoluteaddress="/ledd/4/" id="ledd-4">Er det grunn til å anta at adgangen til ukontrollert brevveksling misbrukes, kan brevet leses igjennom av den tjenestemann som har fått det i oppdrag. Den innsatte skal på forhånd gis varsel om at gjennomlesning vil finne sted, jfr. § 17.14. Det er ikke nødvendig å gi forhåndsvarsel i hvert enkelt tilfelle. Således vil det være tilstrekkelig at den innsatte gis varsel om at brevvekslingen inntil videre vil bli gjenstand for kontroll i form av gjennomlesning. Brev til den innsatte kan ikke gjennomleses hvis den innsatte ikke ønsker å motta brevet.</article><article class="legalP" data-absoluteaddress="/ledd/5/" id="ledd-5">Nåværende femte, sjette, sjuende, åttende, niende og tiende ledd blir nye fjerde, femte, sjette, sjuende, åttende og niende ledd. Endringene trådte i kraft straks.</article></main></body></html>