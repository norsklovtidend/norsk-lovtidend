<!DOCTYPE html><html lang="no"><head><title>Forskrift om forholdsregler ved sveising eller annen bruk av åpen flamme m.v. om bord i tankskip i drift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:39</dd><dt class="legacyID">Datokode</dt><dd class="legacyID">FOR-1986-06-17-1294</dd><dt class="dokid">DokumentID</dt><dd class="dokid">LTI/forskrift/1986-06-17-1294</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 14</dd><dt class="dateInForce">I kraft fra</dt><dd class="dateInForce">1986-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41</li><li>lov/1903-06-09-7/§41</li><li>lov/1903-06-09-7/§42</li><li>lov/1903-06-09-7/§94</li><li>lov/1903-06-09-7/§96</li><li>lov/1903-06-09-7/§97</li><li>lov/1903-06-09-7/§100</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1986-07-11</dd><dt class="title">Tittel</dt><dd class="title">Forskrift om forholdsregler ved sveising eller annen bruk av åpen flamme m.v. om bord i tankskip i drift.</dd><dt class="miscInformation">Annet om dokumentet</dt><dd class="miscInformation">Sjøfartsdirektoratet har 17. juni 1986 fastsatt ovennevnte forskrift.</dd><dt class="refid">RefID</dt><dd class="refid">forskrift/1986-06-17-1294</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forholdsregler ved sveising eller annen bruk av åpen flamme m.v. om bord i tankskip i drift.</li></ul></dd></dl></header><main class="documentBody" data-lovdata-URL="LTI/forskrift/1986-06-17-1294" id="dokument"><h1>Forskrift om forholdsregler ved sveising eller annen bruk av åpen flamme m.v. om bord i tankskip i drift.</h1><article class="legalP" data-absoluteaddress="/ledd/1/" id="ledd-1">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødygtighed m.v. §§ 1, 41, 41a, 42, 94, 96, 97 og 100, jfr. kgl.res. av 12. oktober 1962, kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å fastsette forskrifter i medhold av sjødyktighetsloven.</article><article class="legalP" data-absoluteaddress="/ledd/2/" id="ledd-2">Forskriften kommer til anvendelse ved sveise- og brennarbeider, arbeid med åpen flamme eller annet gnistgivende arbeid om bord i alle tankskip i drift. Når slikt arbeid utføres ved verksted i Norge kommer forskriften ikke til anvendelse når arbeidet omfattes av forskrift fastsatt av Direktoratet for Statens Arbeidstilsyn. Forskriften kommer heller ikke til anvendelse i utlandet dersom sveisearbeid m.v. omfattes av regler eller forskrifter fastsatt av myndighetene i vedkommende land, med mindre skipsføreren finner sikkerhetstiltakene utilstrekkelige.</article><article class="legalP" data-absoluteaddress="/ledd/3/" id="ledd-3">Forskriften inneholder bestemmelser om spyling og gassfriing av tanker samt om rengjøring og kontinuerlig gasskontroll av gass. Videre om sveising og bruk av åpen flamme. Det stilles også krav til godkjent utdanning for de som skal foreta gassmålinger og undersøkelser i forbindelse med rengjøring og gassfriing.</article><article class="legalP" data-absoluteaddress="/ledd/4/" id="ledd-4">I tillegg til forskriften er det fastsatt en detaljert instruks om forberedelser til sveising eller varmt arbeid i lastetank.</article><article class="legalP" data-absoluteaddress="/ledd/5/" id="ledd-5">Overtredelse av forskriften kan straffes med bøter i henhold til Alminnelig borgerlig straffelov av 22. mai 1902 nr. 10 § 339 nr. 2, hvis ikke strengere straff kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/6/" id="ledd-6">Forskriften trer i kraft 1. juli 1986.</article><article class="legalP" data-absoluteaddress="/ledd/7/" id="ledd-7">Forskriften vil bli inntatt i Skipskontrollens Regier og omtalt i Meddelelser fra Sjøfartsdirektoratet. Forskriften med instruks kan fås ved henvendelse til Sjøfartsdirektoratet, Ekspedisjonen, postboks 8123 Dep, 0032 Oslo 1.</article></main></body></html>